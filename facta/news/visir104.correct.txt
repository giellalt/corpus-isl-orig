{http://visir.is/neftobaksdosin-mun-kosta-allt-ad-1900-kronum/article/2012120919657}∞{url}
Viðbúið er að verð á 50 gr. {neftóbakdós}${cmp,suff,st-gensg|neftóbaksdós} muni hækka upp í 1700-1900 krónur ef fjárlagafrumvarp ríkisstjórnarinnar verður samþykkt óbreytt. Gert er ráð fyrir að skattlagning á neftóbak tvöfaldist.

Verð á neftóbaksdós er 834 kr. í heildsölu eins og er. Samkvæmt upplýsingum frá ÁTVR mun heildsöluverðið hækka upp í 1.357 kr. frá 1. janúar næstkomandi miðað við forsendur í fjárlagafrumvarpinu.

Í tóbaksversluninni Björk kostar ein dós núna 1150 kr. Arnþór Indriðason, starfsmaður í tóbaksversluninni Björk, telur að eftir hækkunina gæti dósin kostað 1700-1900 krónur.

„Það verður misjafnt eftir verslunum. Þegar svona hækkanir koma taka búðirnar oft hluta hækkunarinnar á sig sjálfar fyrst um sinn," segir hann.

Skattahækkunin hefur verið skýrð með því að áður hafi skattlagning á neftóbak verið minni en á annað tóbak og verið sé að leiðrétta þann mun. Arnþór getur sætt sig við þau rök. Því hefur einnig verið borið við að ungir menn noti neftóbak of mikið og það sé miður. Þau rök telur Arnþór ekki halda vatni.

„Þessi rök eru alveg hjákátleg," segir Arnþór. „Þeir eru að tala um að þetta sé svo mikið notað af ungum mönnum. Hvers lags rök eru það? Af hverju setjum við ekki skatt á {hægðarlyf}¢{cmp,suff,gensg-genpl|hægðalyf} af því þau eru svo mikið notuð af gömlum mönnum?" spyr hann. Hann telur rökin fela í sér fordóma gagnvart ungum mönnum.

