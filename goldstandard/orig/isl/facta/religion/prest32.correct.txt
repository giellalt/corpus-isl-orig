Ben∞(eng) Húr, Superstar∞(eng) og Gibson∞(eng)
12/03/2004

Sá í gærkvöldi myndina (The Passion of The Christ)∞(eng).

Ég mætti til leiks fullur efasemda um ágæti þeirrar hugmyndar að filma píslarsöguna.
Mig grunaði að þarna kæmu enn í ljós takmörk kvikmyndarinnar sem frásagnarmiðils.
Ég ímyndaði mér ekki að hún gæti skilað þeirri dýpt sem býr að baki þessum frásögnum.
Hvernig skyldi og ganga að hafa myndina á arameisku$(vow,stem,a-á|arameísku) og latínu?

Satt að segja fýsti mig helst að fá að sjá þá mynd sem svo margir sækja þessa dagana, vera umræðufær um hana og reyna að svara því fyrir sjálfan mig hvað nákvæmlega ylli slíkri hylli - en eins og kunnugt er gekk Gibson∞(eng) illa að fjármagna myndina því fáir höfðu trú á því að hún yrði vinsæl.

Myndin kom því hins vegar til skila sem máli skipti - hún dró upp skýra og mannlega mynd af Kristi.
Vissulega var meira blóði úthellt en gæti rúmast í einum mannslíkama, og einn mannslíkami hefur gott af að horfa á, en mér þótti þó myndin segja það sem þarf að segja um píslarsöguna: Píndur, krossfestur og grafinn.
Þetta er hið óhjákvæmilega forspil upprisunnar.
Þá var frábært að hlusta á þessar horfnu þjóðtungur.
Þvílík blessun að þurfa ekki að hlusta á brotna ensku eins og jafnan þegar "útlendingar" tala saman í amerískum bíómyndum.

Eitt af fyrirtaks erindum fyrir og eftir myndina fjallaði um samhengi myndarinnar í kvikmyndasögunni.
Bjarni Randver ræddi þar um aðrar hliðstæðar kvikmyndir þar sem lagt er út frá sama stefi eða persóna Krists er þar áberandi.
Nefndi hann að fáum hefði tekist að miðla því sem miðla þarf í því sambandi.
Ræddi hann þar m.a. myndina (Ben Hur)∞(eng) og (Jesus Christ Superstar)∞(eng) og þá mynd sem þar er dregin upp af frelsaranum.
Í þeirri fyrrnefndu er hann nánast ljósvera - upphafinn og ósnertanlegur svo að aðeins sést bakhlið krossins og af honum leggur fagran bjarma.
Í þeirri síðari er hann hippísk byltingarhetja.

Þessar myndir spegla samtíma sinn og það gerir þessi einnig.
En ég velti þessu nú fyrir mér: Hver er sá Kristur sem höfðar svo mjög til fólks við upphaf 21. aldarinnar?

Upphafinn, fjarlægur og ljómandi? 
Pólitískur byltingarmaður? 
Kristur guðspjallanna
Að dómi myndarinnar er enginn vafi á því.

(Sola scriptura)∞(lat)!

