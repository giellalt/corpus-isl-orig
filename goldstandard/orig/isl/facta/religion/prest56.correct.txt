01/02/2005
#
Á framtíðarvegi

Stundum er sagt að nýtt ár sé ár nýrra tækifæra.
Víst er að hverjum og einum er hollt að líta í upphafi nýs árs til þess tíma sem er liðinn og spyrja sjálfan sig hvað hafi vel tekist og hvað miður.
Við vitum nefnilega að margt gerum við vel þó¥(þó að) fari kannski ekki hátt en annað það sem við vanrækjum er oft öllum ljóst.

Enginn er sem betur fer svo fullkominn að hann geti ekki bætt sig og styrkt líkama sinn og sál.
Þegar við skyggnumst um í huga okkar og spyrjum af heiðarleika hvað megi betur fara á nýju ári og hverju við mættum sleppa þá eru möguleikarnir alltaf nokkrir.
Þó er best að taka eitt fyrir í einu, fara fetið, því of mikill asi færir okkur litla gæfu heldur opnar djúpar gjótur.

Nýtt ár er eins og óskrifað blað sem við horfum á og við spyrjum hvað muni verða skrifað á það og hverjir það eru sem munu halda þar um skriffærið.
Hvaða saga mun verða spunnin þetta árið? Nú þegar er búið að færa ártalið á blaðið og það tekur okkur nokkurn tíma að venjast því.
En sagan sem fylgir á eftir – hver er höfundurinn?

Við skrifum sögu okkar sjálf á hverjum degi – erum aðlhöfundurinn$(typo,stem,0-1|aðalhöfundurinn) eða ritstjórar þeirrar sögu.
Það er saga hugsana okkar og saga framkomu okkar.
Saga vona og verka, saga mistaka og hamingju.
En hugsanir okkar og framkoma vakna ekki eins og draugar upp úr einhverju djúpi heldur eru viðbrögð við því sem aðrir hugsa og gera.

Manneskjan er nefnilega vera sem lifnar við í návist annars fólks sé allt með felldu.
Hún er félagsvera eins og stundum er sagt – og enginn maður er eyland.
Manneskjan þrífst á því að eiga samskipti við aðra þó¥(þó að) auðvitað sé það misjafnt frá manni til manns hve mikil þau eru.
Einfaldasta dæmi um þetta er bara tungumálið sem við lærum af öðrum.
Enginn lærir tungumál einn og óstuddur – tungumálið er samskiptaform manneskjunnar – aðferð til að fylla út öll þau auðu og hvítu blöð sem að okkur eru rétt á hverju nýju ári.
Og enginn þyrfti að læra tungumál ef hann þyrfti ekki að umgangast aðrar manneskjur.

Lífi okkar lifum við hvort tveggja í eigin heimi og heimi annarra.
Þannig er manneskjan og skráir sögu sína sem er líka saga annarra.
Og meira til: Aðrir skrá líka okkar sögu sem er hluti af þeirra eigin sögu.
Þess vegna getum við líka spurt á nýju ári: Hvernig skrá aðrir sögu okkar? Hugsanir og framkomu?

Í fangelsi eru góð samskipti manna mikilvægari en annars staðar vegna þess nábýlis sem hver og einn verður að gera sér að góðu.
Fangavist reynir nefnilega mjög svo á hæfileika manna til að búa saman í sátt og samlyndi.
Hún reynir á tillitssemi og umhyggju, hjálpfýsi og skilning á högum annarra.

Mörgum fanganum getur reynst erfitt að horfa til framtíðar á nýju ári og einkum þegar löng vist blasir við og mörg ný ár eiga eftir að renna upp bak við luktar dyr fangelsis.
Þess vegna er upphaf nýja ársins oft viðkvæmara í huga fangans en annarra.
Fanginn veit betur en aðrir hvernig nýja árið mun ganga fyrir sig í stórum dráttum innan þessa þrönga ramma sem fangelsið er – fátt nýtt gerist sem veldur einhverjum verulegum umskiptum á högum hans.
En því mikilvægara er það fyrir fangann að stuðla að sem bestum samskiptum við aðra og auka andlega vellíðan sína eftir mætti.

Er þá nýtt ár ekki ár nýrra tækifæra fyrir þau sem eru í fangelsi?

Jú, svo sannarlega.
Allir geta eflt sjálfa sig og sitt nánasta umhverfi hvar svo sem þeir eru staddir í veröldinni.
Allir geta ákveðið að skrá sögu sína og annarra á blaðið auða af meiri tillitssemi og kærleika en áður.
Hvert sögubrot sem ber með sér góðsemi og hlýju þokar burt köflum kvíða og depurðar.
Hér getum við öll lagt saman í einn sagnasjóð sem hægt er að deila út til þeirra sem þurfandi eru fyrir hvatningu og uppörvun.

