3/06/2005
#
Andlegur auður

Á okkar dögum er öll umfjöllun um veraldlegan auð fyrirferðarmikil.
Samfélag okkar er mótað af mikilli peningahyggju og finnst mörgum nóg um þrátt fyrir að viðurkennt sé að peningar séu afl þeirra hluta sem gera skuli.
Hvers kyns vísitölur eru þuldar upp; kvölds og morgna fáum við upplýsingar um hvað hafi verið keypt og selt af verðbréfum á mörkuðum.
Stundum er svo að sjá sem margur setji auð á háan stall og lúti honum jafnvel sem guði.

Eins vitum við að baráttan um veraldlegan auð getur verið hörð.
Margar styrjaldir hafa verið háðar vegna þess að tilefnið var deila um auðlindir jarðar.
Nærtækast er að nefna stríð um olíu sem við þekkjum öll úr nútímanum.

Einn er sá þáttur í fari mannkynsins sem steypt hefur mörgum í ógæfu og sá er ágirnd.
Stundum er sagt að ágrindin$(meta,stem,ri-ir|ágirndin) sé rót alls þess sem illt er.
Ágirndin – eða græðgin - tekur á sig miskunnarlausa mynd og einskis er svifist til að svala henni.
Markmiðið er aðeins eitt með henni og það er að seðja hungur í peninga eða eitthvað sem náungi okkar á.
Ágirndin er sjálfselskufull og beinist að því að raka sem mestu í eigin sjóð og halda fast utan um hann.
Láta aldrei neitt af hendi rakna.

En það er til annar auður en peningar og verðbréf.
Sá auður er stundum kallaður hinn andlegi auður.
Allir geta aflað sér hans og aukið lífsgæði sín hvar sem þeir eru staddir.
Andlegur auður fæst ekki í bönkum eða á mörkuðum enda verður hann ekki keyptur.
Vístölur$(typo,stem,0-1|Vísitölur) hins andlega auðs vegur hver maður og metur.

Öll trúarbrögð mannkyns hafa í sér mikinn andlegan auð sem öllum stendur til boða.
Sá auður hefur orðið til á mörgum öldum og reynst drjúgt veganesti handa manneskjunum.
Þau sem afla sér hins andlega auðs skilja lífið með öðrum hætti en hin sem föst eru í viðjum hins veraldlega auðs.
Andlegur auður varpar nefnilega ljósi á lífið og opnar ýmsar víddir þess sem glæða skilning á hlutverki mannsins í heiminum; skýrir út samband mannsins við aðra menn og æðri máttarvöld.

Þegar við lítum í kringum okkur í samfélagi nútímans þá sjáum við að eftirsókn í andlegan auð er minni en í hinn veraldlega.
Við notum ýmis orð um þessa eftirsókn eins og til dæmis lífsgæðakapphlaup eða tölum um dans í kringum gullkálfinn.
Allir menn þurfa vissulega að hafa eitthvert fé handa á milli.
Öflun fjár má aldrei verða að eina keppkefli$(typo,stem,0-1|keppikefli) lífsins því þá hverfur hinn andlegi auður sjónum manna.
Eftirsókn eftir hinum andlega auði ætti hins vegar að vera markmið okkar allra.

Andlegur auður er oftast nær okkur en við höldum.
Hann er innan seilingar en samt sjáum við hann ekki alltaf því að við erum kannski svo upptekin við að toga að okkur hinn veraldlega auð.
Góð tónlist getur verið fyllt andlegum auði sem eykur okkur ánægju lífsins.
Eins er með góða bók sem getur verið uppspretta íhugunar og gleði – veitt okkur margar ánægjustundir.
Og margt er það sem getur glatt augað: myndverk sem kveikt getur ýmsar hugsanir og ekki síður fegurð náttúrunnar þar sem hún blasir við okkur.
Hvar sem augað lítur er listaverk að finna! Ekkert af þessu er unnt að meta til fjár fyrir manneskjuna sem þess nýtur.
Það stendur okkur ölluð$(typo,suff,ð-m|öllum) opið og kannski einmitt vegna þess hve það er aðgengilegt þá metum við það ekki sem skyldi.
Enginn metur vatnið eins mikils fyrr en hann býr skyndilega við vatnsskort.

En ofar öllum auði og ríkidæmi er nokkuð sem við metum ekki alltaf að verðleikum og það er vinátta.
Ekkert kemur í stað góðs vinar sem treysta má jafn vel og sjálfum sér.
Vinátta er samfélag sem við njótum daglega í lífinu og gefum okkur lífsfyllingu og er sú besta innistæða sem við eigum.

Í góðum vinum getum við speglað okkur sjálf, séð hvað má betur fara og hvað er gott.
Góður vinur getur bent okkur á styrkleika og veikleika – getur sýnt okkur hvar hinn andlega auð er að fá.
