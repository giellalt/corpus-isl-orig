13.11 09/09/2005
#
Hroki

Það er gott að vera mátulega ánægður með sjálfan sig og allt sem maður tekur sér fyrir hendur sé það unnið af vandvirkni og trúmennsku.
Við eigum að vera stolt af verkum okkar og horfast með heiðarlegum hætti í augu við öll þau sem verk okkar kunna að vera unnin fyrir.
Hófleg ánægja með vel unnin verk og sjálfan sig er holl sálarlífinu – og hvetur til að halda áfram á sömu braut.
En andstaða þessara£þessarar náttúrlegu ánægju er hrokinn.

Öll þekkjum við hrokann.
Finnum fyrir rembingi sem grípur okkur stundum, tyllum okkur á tá og erum full af drýgindum.
Sperrum okkur og köllum eftir aðdáun.
Flestir reyna sem betur fer að halda þessum miður neikvæða eðlisþætti í skefjum og okkur er innrætt frá blautu barnsbeini að temja okkur auðmýkt.
En auðmýktin er ein af mörgum andstæðum hrokans.

Hroki er fyrirbæri sem fylgt hefur mannkyninu frá upphafi vega.
Margar sögur eru til af því hvernig manneskjan hefur reynt að hreykja sér yfir aðra – líka yfir náttúruna og Guð.
Talið allt eiga að vera í sinni hendi því þar sé því öllu best borgið.

Nútíminn hefur sennilega tekið hrokann í sína þjónustu í meira mæli heldur¥0 en nokkur annar tími í sögu mannanna.
Mörg þeirra sem telja sig til fræga og fina$(vow,stem,a-á|fína) fólksins eru uppfull af rembingi yfir eigin ágæti og fegurð.
Fjölmiðlafíkn margra er enda mikil og helst má ekkert afþreyingarblað koma út nema sé mynd af þessu fólki og þá helst viðtal með.
Viðtalið snýst yfirleitt um það sjálft og vegna eigin ágætis sem það telur sig búa yfir þá er öðrum nauðsynlegt að vita af því og fyllast aðdáun (að þeirra áliti).
Sumir telja sig meira að segja ekki geta lifað án aðdáunar annarra; hún verður þeim sem næring hungraðri manneskju.
Nútíminn sem mælir flest í fjármunum, frægð og fegurð, virðist vera í þessari gildru hrokans og sjálfsupphafningarinnar.
Markaðssamfélagið keppir um athygli og allt er einhvers konar tegund af söluvarningi.
Hvort heldur fólk eða dauðir hlutir.
Varningur sem sölusamfélagið telur vera einstakan að gæðum og vill að sem flestir eignist – varningur sem á að færa hinum hamingjuna.
Sú hamingja er í raun ekki annað en gervi-hamingja þegar upp er staðið.

Þegar reynt er að skoða hvað býr á bak við hrokann þá kemur margt í ljós.
Það fyrsta sem skýtur upp kolli er einhvers konar minnimáttarkennd.
Hrokinn er aðferð til að breiða yfir veika sjálfsmynd og oft illa unnin verk eða jafnvel óunnin.
Þess vegna má segja að hrokinn sé veikleikamerki sem þarf að taka á.
Allir veikleikar í fari okkar mannanna eru reyndar þess eðlis að á þeim þurfum við að vinna sigur.
Það er líka alkunna að þau sem eru uppfull af hroka vita í flestum tilvikum innst inni af veikleika sínum en horfast aftur á móti ekki í augu við hann.
Þess vegna er hrokinn dreginn fram úr dýpstu sálarfylgsnum eins og ábreiða til að sveipa yfir veikgeðja persónuleika eða slælega unnnin$(typo,stem,3-2|unnin) verk.
Þannig verður hrokinn ákveðin leið til að varpa tímabundið ljóma yfir hina hrokafullu manneskju.
Hrokinn á að kalla fram aðdáun á vinnusamri manneskju, snjallri og einstakri.
Hinn hrokafulli kann að uppskera aðdáun um tíma en smám saman rennur ábreiðan af verkum hans og persónu og í ljós kemur veikluð manneskja sem er í þó nokkurri sálarkreppu.
Manneskja sem er í leit að tilgangi í lífinu og hefur ekki fundið hann nema í því að belgja út sjálfa sig og verk sín.

Hvernig eigum við að bregðast við hrokanum? Margir reyna hreint og beint að forðast hina hrokafullu vegna þeirrar einföldu ástæðu að þeir séu svo leiðinlegir þegar hrokinn blæs.
Svo eru þeir sem velja þann kost að horfa fram hjá þessum persónuþætti og bíða þess að hrokinn renni af viðkomandi.
Aðrir hlusta og jafnvel taka undir mærðarfullt hjal viðkomandi um sjálfan sig og þau viðbrögð eru verst því þau koma engu góðu til leiðar.
Það er líka góð leið að segja viðkomandi umbúðalaust að vera ekki að hreykja sér upp; hætta monti og derringi.

Besta ráðið gegn hroka okkar sjálfra og annarra er auðmýkt.

