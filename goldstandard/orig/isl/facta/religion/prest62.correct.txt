07/10/2004
#
Hvernig erum við? 

Stundum velta menn því fyrir sér hvernig þeir líti út í augum annarra.
Hvaða skoðun annað fólk hafi á þeim og hvort því sé hlýtt til þeirra eða ekki.
Hvort hugsað sé vel til þeirra eða þeim hugsuð þegjandi þörfin.
Allir vilja koma vel fyrir eins og sagt er bæði í orðum og gjörðum til að styrkja sjálfa sig og gefa til kynna að þeir vilji eiga góð samskipti.

Allir gera sér einhverja mynd af sjálfum sér.
Sú mynd getur verið bæði sönn og ekki sönn - og jafnvel stundum hvort tveggja í senn.
Þær aðstæður geta til dæmis komið upp hjá mönnum að þeir vilji fegra sig um of í augum annarra og þá er ástæðan oft sú að þeir hafa eitthvað að fela hvort heldur það er nú verknaður sem ekki skyldi unninn - eða óunninn, orð sögð á röngum stað eða ekki sögð.
Sjálfsöryggi sem stendur höllum fæti getur líka verið ástæða þess að menn vilji fegra sig í augum annarra og sýna að þeir geti nú meira en virðist við fyrstu sýn.

Við drögum mynd upp af okkur sjálfum í öllum samskiptum við annað fólk.
Flestir hafa fengið helstu drætti í sjálfsmynd sína í uppeldinu og með því að spegla sig í öðru fólki hvort heldur á vinnustað eða í skóla.
Síðan tekur hver og einn við í lífinu og fyllir upp í þessa mynd eftir bestu getu en myndinni verður aldrei lokið.
Sífellt bætast við nýir og nýir litir í hana, málað er yfir það sem ekki fer vel og reynt að skýra myndina sem best.

Eitt megineinkenni á manneskjunum er það að þær eru í samskiptum við aðra.
Þessi samskipti ganga alla jafna vel fyrir sig en stundum gefur á bátinn.
Við segjum stundum að fólk eigi ekki skap saman eða sé svo ólíkt að samskipti þess muni aldrei ganga upp.
Margt er til í því.
Við sækjumst ekki eftir samskiptum við þau sem við kunnum ekki við.
Við veljum og við erum sjálf valin af öðrum.
Öll þekkjum við lika$(vow,stem,a-á|líka) orðtakið: líkur sækir líkan heim.

Í fangelsi ganga samskipti einnig alla jafna vel fyrir sig enda þótt menn átti sig fljótt á því að val þeirra til samskipta er takmarkaðra en annarra.
Þá reynir á þroska manna og umburðarlyndi en hvort tveggja eru mikilvægir þættir í sjálfsmynd okkar og kannski aldrei þyngri á metunum og dýrmætari en einmitt í fangelsi.
Í fangelsi þurfa menn oft að sjá í gegnum fingur við einhvern eða m.ö.o. að halda ró sinni.
Menn verða nefnilega að eiga ýmis dagleg samskipti við hverja aðra í þröngbýli.
- Við vitum líka að fangelsið er sá staður þar sem margt sækir á hugann sem er fyrir utan hvort heldur það eru nú áhyggjur af sínum nánustu eða hvað taki við hjá þeim sjálfum þegar út er komið.
Þessar hugsanir geta bankað mjög fast á hugann og valdið því að menn eru ekki alltaf í góðu jafnvægi.
Þetta verður að hafa í huga í fangelsi og því mikilvægt að taka tilliti til aðstæðna hvers og eins.

Í fangelsi horfa menn á sjálfsmynd sína og finnst sem blettur hafi komið á hana.
Það ætti að vera hvatning til að draga upp hægt og bítandi alla þá jákvæðustu drætti sem hægt er að hugsa sér jafnvel þó€þótt það kunni að vera oft erfitt innan fangelsisveggja.
Það er að sönnu ekki auðvelt að efla með sér jákvæðar hugsanir í neikvæðu umhverfi en það er ekki ómögulegt.
Auk þess eru flestir fangar í eins miklu sambandi við sína nánustu og hægt er og geta þar af leiðandi notið styrks frá þeim í viðleitni sinni til að byggja upp jákvæða mynd af sjálfum sér þar sem bjartsýni og umhyggja ættu að vera leiðarsteinar.
Síðast en ekki síst geta þeir líka sjálfir gefið sínum nánustu styrk á erfiðum tímabilum.
Það er nefnilega oft svo að þó¥(þó að) einhver kunni að telja sig vanmáttugan þá getur hann alltaf gefið einhvern styrk þó€þótt í litlu sé.
Og stundum er reyndar sagt að menn séu aldrei eins sterkir eins¥0 og þegar þeir telja sig vera hvað vanmáttugasta.

Allir menn geta gefið af sér elsku og umhyggju.
Því oftar sem menn gefa af sér því styrkari verða þeir og sjálfsmynd þeirra verður heilli.
Fyrirmynd okkar í elsku og umhyggju er Jesús frá Nasaret.

