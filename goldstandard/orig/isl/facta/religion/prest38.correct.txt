Teoría og praxís mætist við prestsmenntun
19/08/2003

Sænska kirkjan sendi á dögunum frá skýrslu þar sem mörkuð er framtíðarstefna við þjálfun prestsefna.
Megininntak hennar er að fræðilegt guðfræðinám sé samþætt safnaðarstörfum.

Þetta kemur fram í hinu títtnefnda dagblaði kirkjunnar.
Prestaskólarnir í Lundi og Uppsölum koma til með að hafa stærra hlutverk en þeir hafa í dag og munu taka virkan þátt í þjálfun presta frá upphafi guðfræðináms þeirra.

Komandi prestsefni munu því ekki hefja akademískt guðfræðinám og gera svo á öðru eða þriðja ári samning við kirkjuna um prestsmenntun eins og núna er.
Þetta tvennt mun haldast í hendur frá upphafi námsins.
Með þessu móti gefst tækifæri til þess að sýna prestsnemum fram á sambandið á milli hins fræðilega náms og hinna hagnýtu starfa.
Hvort tveggja ætti að eflast við þessa breytingu.

Miðstöð fyrir guðfræði og trúarbragðafræði við Lundarháskóla, CTR, óttast þó þessar breytingar og telja menn á þeim bæ að þær lpomi$(typo,stem,lp-k|komi) til með að minnka veg akademískrar guðfræði.
Þeir sendu því frá sér ályktun þess efnis að guðfræðinámið yrði jafnvel eflt í kjölfar þessara breytinga og þess gætt í hvívetna að hvergi væri slakað á hinum akademísku kröfum.

Þá er spurt hver eigi að bera meginábyrgðina á prestsnáminu.
Um þessar mundir er sú ábyrgð dreifð - háskólar útskrifa guðfræðinga og prestaskólarnir presta og stiftin vígja þá til þjónustu.
Markmiðið er að færa ábyrgðina á hendur prestaskólunum en framtíðin verður að leiða í ljós hvernig þetta samstarf kemur til með að þróast.

