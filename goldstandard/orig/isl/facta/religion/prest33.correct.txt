Föstuþankar: Passíusálmarnir
09/03/2004

Föstuþankar standa vart undir nafni nema örfá orð fljóti með um Passíusálmana.
Þeir eru réttnefnt samhengi föstunnar á Íslandi frá 17.
öld og fram til dagsins í dag.

Fullur titill sálmanna er (Historia pínunnar og dauðans drottins vors Jesú Kristí með hennar sérlegustu lærdóms-, áminningar- og huggunargreinum ásamt bænum og þakkargjörðum.
Í sálmum og söngvísum með ýmsum tónum samsett og skrifuð anno 1659.
Hallgrímur Pétursson prestur.)∞(gisl)

Margrét Eggertsdóttir bendir á það í umfjöllun um sálmana á vef RÚV að í þessum titli sé fólgin sú kristna hefð að túlka textann með fernum hætti en hún var ráðandi í skólaspeki miðalda og fram á tíma rétttrúnaðarins:

Historia€(foreign,eng): Bókstaflegur skilningur 
Lærdómur: Táknræn (allegorískur) túlkun 
Áminning: Siðferðislegur skilningur 
Huggun: Anagógísk túlkun
Sama skipting býr að baki uppbyggingu hvers sálms, þar sem fyrst er gerð grein fyrir sjálfu efni þess texta sem lagður er til grundvallar.
Þá er vikið að því hvað textinn felur í sér, hvaða tákn hann geymir, hvernig hann getur leiðbeint lesandanum og loks í hverju huggun hans og styrkur liggur.

Áhugavert er að leiða hugann að því hversu oft sálmarnir voru gefnir út.
Frá fyrstu útgáfu til aldamótanna 1900 voru prentaðar fjörutíu útgáfur sálmanna.
Einhver benti mér á það að skýringin á þessari miklu útgáfu lægi í þeim sið að leggja eintak af sálmunum á brjóst látinna.
Sýnir það vel hversu hjartfólginn kveðskapur þessi hefur verið þjóðinni.

Jafnt trúaðir sem vantrúaðir hafa haft auga fyrir dýpt sálmanna, kveðskapnum og því innsæi sem þar er að finna.
Má þar nefna hina þekktu ritgerð Halldórs Laxness: ("Inngángur að Passíusálmum"))∞(gisl) þar sem hann m.a. bendir á að önnur fyrirmyndin að ævi Ólafs Kárasonar Ljósvíkings í Heimsljósi sé píslarsaga Krists.
Einnig má nefna tónsetningu Megasar við sálmana.

Það er svo þyngra en tárum taki að pistlahöfundarnir á Vantrú skuli helga tvö af sínum síðustu útspilum sjálfum Passíusálmunum.
Í anda þeirrar pólitísku rétthugsunar sem þar ræður ríkjum segja þeir skömm af€að þessum kveðskap og kenna hann við kynþáttahyggju.
Ástæðan er sú að Hallgrímur fer víða hörðum orðum um þá gyðinga sem píslarsagan greinir frá.

Kannske$(vow,stem,e-i|Kannski) þurfum við á slíkum olnbogaskotum að halda endrum og eins.
Þau hrista upp í okkur og minna okkur á það hversu mikilvægt það er að standa vörð um hjartkæra hefð.
Í það minnsta eyddi ég einu síðkvöldi í karp við þá félagana um málefnið og ferðuðumst við víða í þeirri snerru venju samkvæmt.

