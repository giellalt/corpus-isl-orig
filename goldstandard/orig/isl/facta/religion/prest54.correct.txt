24/02/2005
#
Hefndarhugur

Öllum er innrætt það frá blautu barnsbeini að ekki sé fagurt né siðferðilega rétt að hefna sín.
Þó hafa sennilega allir fundið fyrir löngun til að hefna sína á einhverjum fyrir eitthvað sem viðkomandi gerði á hluta hans eða hennar.
Þetta er mannleg tilfinning sem er neikvæð vegna þess að hún meiðir aðrar manneskjur.
Hefnigirni er missterk hjá fólki eins og aðrar tilfinningar.
Sumum nægir að hugsa eingöngu um hefnd en sem betur fer kemst hún aldrei í verk.
En þegar einhver hyggur á hefndir í verki þá er hætta á ferð.

Í hefndinni sjáum við fyrir okkur þann sem braut á okkur fá makleg málagjöld.
Í huga þess sem fullur er hefndarlöngunar er hefndin einhvers konar einka-réttlæti sem hann eða hún vill að náist.
Hefndin veldur þjáningu eða miska.
Sá sem hefnir fær vissa útrás þegar hann sér eða finnur að hefndin hefur náð fram að ganga.
Hefndin kallar fram vellíðan og viðkomandi finnst sem réttlætið hafi sigrað.
Réttlæti hans eða hennar.
Vellíðan yfir þjáningu annars og miska getur meira að segja varað lengi – jafnvel hægt að hugsa til hefndarinnar síðar og fá vissa hugsvölun.

En er rangt að hefna sín? Og hvað er þá rangt við það? Sá sem hefnir tekur sér ákveðið vald í hendur og hefndin er dómurinn sem hann fellir.
Eitt er nokkuð víst að sá dómur er ekki hlutlaus og þaðan af síður kveðinn upp af réttsýni og víst ólíklegt að hefndin sé í einhverju réttu hlutfalli við þann miska sem henni er ætlað að svala¢(typo,stem,l-r|svara) fyrir.
Öll vitum við að enginn er dómari í sjálfs sín sök einfaldlega vegna þess að dómur hans er hlutdrægur og þar með óréttlátur.

Það sem knýr hefndina áfram er hatursfullur hugur þar sem ekki einasta er kveðinn upp dómur heldur honum líka hrint í framkvæmd og iðulega svo að sá sem hefndin bitnar á veit ekki hvaðan miskinn sem hún veldur er upprunninn – þó er það ekki ætíð svo.
Margur sem hefnir sín lætur vita hver stendur að verki og býr svo um hnúta að ekki sé hægt að ná tangarhaldi á honum eftir lögformlegum leiðum.
Sá hinn sami á því alveg eins von á því að sá sem hefnt sín var á láti sjálfur til skarar skríða og hefni sín.
Þannig getur orðið til vítahringur hefnda eins og við þekkjum til dæmis úr Íslendingasögum og frá átökum stríðandi fylkinga í Palestínu.
Til er kínverkst$(meta,stem,ks-sk|kínverskt) orðatiltæki sem segir að sá sem hyggjur á hefndir skuli ætíð taka tvær grafir – aðra fyrir þann sem á að hefna sín á og hina fyrir hann sjálfan.
Hefnd af þessu tagi á sér því engan endi og elur af sér hvert fólskuverkið á fætur öðru sem magnast eftir því sem vítahringurinn verður stærri.
Þegar hefndin er komin á þetta stig fer hún í síauknum mæli að bitna á þeim sem saklausir eru og hafa þeir því ekki minnstu hugmynd um hvað hratt hefndarógninni af stað.
Þess vegna er meðal annars siðferðilega rangt að hefna sín.

Tilkoma réttarríkja átti að binda endi á það að einstaklingar tækju lög og rétt í sínar hendur.
Óháðir aðilar eiga að skera úr saka- og deilumálum og kveða upp eins réttlátan dóm og unnt er.
Sumir telja að uppkveðnir dóma og framkvæmd þeirra sé að hluta til formleg hefnd samfélagsins því að í kjölfar dóms fylgir alla jafna einhvers konar tjón eða miski – til dæmis fangelsisvist þar sem viðkomandi er gert að dvelja í svo og svo langan tíma allt eftir alvöru mál£máls hverju sinni.
Eitt er þó víst að réttarfar á að girða fyrir það að einstaklingar taki sér lög og rétt í hendur og hefni sín.

Í hversdaglegu lífi okkar koma oft upp atvik sem við erum ósátt við.
Við teljum kannski að einhver hafi sýnt okkur yfirgang eða vanvirðu í orði eða verki.
Sem betur fer eru daglegir árekstrar manna í milli leystir oftast á farsælan hátt enda við mótuð allt frá fyrstu tíð af því sjónarhorni að siðferðilega þroskað fólk og skynsamt leysi hversdagsleg deilumál sín með sómasamlegum hætti og án þess að grípa til hefndarráðstafana.
Við reynum að átta okkur á aðstæðum sem leiða til árekstra, skilja hvernig mál þróast og hvar er farið út af spori.
Samtal er góð leið til að leysa úr samskiptahnútum sem og fyrirgefning hafi eitthvað verið gert eða sagt sem kveikti ósætti.

