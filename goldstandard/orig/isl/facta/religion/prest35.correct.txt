ÁfAngar$(cap,stem,A-a|Áfangar): Dagverðardalur
02/03/2004

Ísfirðingar þurfa ekki að leita langt yfir skammt að fögru og nafntoguðu umhverfi.


Skutulsfjörðurinn er fagur eins og allir firðirnir á Vestfjörðum - þótt reyndar spilli mjög sorpbrennslan í Engidalnum en af henni stígur stundum móða sem liggur þá meðfram hlíðum Kirkjubólsfjalls og Ernis, einkum á kyrrum og sólríkum dögum.

Skemmtileg örnefni má finna í firðinum.
Í botninum er fjallið Kubbi og ofan við Seljalandsdalinn eru Hnífar og Þjófaskarð.
Í minni fjarðarins og meðfram Óshlíðinni, á leið til Bolungarvíkur voru eitt sinn verbúðir.
Þar má finna skerin Páfa og Róm en sagnir herma að verbúðarmenn hafi gengið örna sinna á þeim stöðum og sagði mér ólyginn að af heiti annars skersins væri þekkt orðatiltæki runnið.
Sel það ekki dýrara en ég keypti það.

Hinum megin í firðinum er Prestsvík og í næsta nágrenni, Óhljóðastandur.
Veit ekki hvort tengsl eru þar á milli.
Sagan um Vébjörn sem flýði með brúði sinni undan föður hennar og illskeyttum húskörlum hefur getið af sér nokkur örnefni þarna á Arnarnesinu.
Vébjarnareyri heitir þar sem hann á að hafa stungið sér til sunds og Vébjarnarsker heitir nú kletturinn sem þeir hæfðu hann með á flóttanum.

Nú eitt af því sem vakti mig til umhugsunar framan af dvöl minni á Ísafirði var heiti dalsins sem liggur upp úr firðinum á Breiðadalsheiðina: Dagverðardalur.
Ég velti því fyrir mér hvort heiti dalsins tengdist því að sólin kemur upp yfir dalinn - dalurinn gæfi til kynna að senn verði dagur.

Ég þurfti að halda til Svíþjóðar til þess að komast að hinu sanna.
Á bókmenntakvöldi í dönsku kirkjunni lásum við Gísla sögu Súrssonar.
Slíkt hæfir vel í kirkjulegu starfi því Gísli er dæmigerð heiðin hetja í kristnum miðaldabókmenntum og draumkonurnar að sama skapi algengt minni í kristnum frásögum.
Ég hafði ekki lesið Gísasögu$(typo,stem,0-1|Gíslasögu) frá því ég var í grunnskóla en þar datt ég niður á svarið við ráðgátunni um Dagverðardal:

("Síðan fara Austmenn frá skipi eftir verk þetta.)∞(gisl)
(Þeir fara um Dýrafjörð og fá sér hesta og vilja ná til vistar sinnar.)∞(gisl)
(Þeir fara dag þann og um nóttina uns þeir koma í dal þann er gengur upp af Skutilsfirði og eta þar dögurð og fara að sofa síðan.)∞(gisl)

(Nú eru Þorgrími sögð tíðindi þessi og býst hann þegar heiman og lætur flytja sig yfir fjörð og fer eftir þeim einn saman.)∞(gisl)
(Hann kemur að þeim þar sem þeir lágu og vekur Þórarin, stingur á honum spjótskafti sínu.)∞(gisl)
(En hann hleypur upp við og vill taka til sverðs síns því að hann kenndi Þorgrím.)∞(gisl)
(En Þorgrímur leggur á honum með spjóti og vegur hann.)∞(gisl)
(Nú vaknar Þórir og vill hefna félaga síns.)∞(gisl)
(En Þorgrímur leggur hann spjóti í gegnum.)∞(gisl)
(Þar heitir nú Dögurðardalur og Austmannafall.)∞(gisl)
(Eftir þetta fer Þorgrímur heim og verður nú frægur af ferð þessari.)∞(gisl)
(Situr hann nú í búi sínu um veturinn.")∞(gisl)

Nú í tilefni heimastjórnarafmælis má geta þess í lokin að annað stórmenni, Hannes Hafstein, orti líklega ljóðið Sprett er hann var kominn í námunda við dalinn.
Hann var á leið yfir Botns- eða Breiðadalsheiði á honum Létti sínum og er hann sá loks Eyrina hvatti hann klárinn og orti ljóðið sem Sveinbjörn Sveinbjörnsson rammaði svo inn með glæsilegum hætti.

