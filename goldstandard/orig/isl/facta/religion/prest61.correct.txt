25/11/2004
#
Frétt af sjálfsvígi

DV er stundum aðgangshart í fréttaflutningi sínum og virðir ekki persónulega hagi fólks og hugsar ekkert um andlega líðan þess.
Blaðið leggst iðulega eins og gráðugt villidýr á tilfinningaleg sár og reynir að sjúga úr þeim fyrirsagnir til að kjamsa á.
Þann 17. nóvember s.l.$(abp,2-1|sl.) sló blaðið upp frásögn með stríðsletri af sjálfsvígi ungrar konu í Kópavogsfangelsinu og reyndi að selja lesendum þennan harmleik.
Auðvitað má segja að það sé þeirra mál hvernig þeir greina frá atburðum sem þessum en engu að síður er leyfilegt að hafa skoðun á því hvernig það er gert.
Ég segi ekki annað en að þessi fréttaflutningur er subbulegur og fyrir neðan allar hellur - ekki vandaður né málin skoðuð frá öllum hliðum.

Í fréttinni segir frá því m.a. að fangaprestur hafi haft samband símleiðis við föður ungu konunnar og sagt honum frá því að hún hefði fyrirfarið sér.
Nú má vera að faðirinn hafi sagt frá þessu svo enda hann harmi sleginn og lamaður af sorg.
Blaðið hafði ekki samband við fangaprest um þetta mál.
Hið rétta er að fangaprestur hafði samband við sóknarprest föðurins og bað hann um að færa honum þessa harmafregn sem og hann gerði.
Eins flutti sóknarprestur móðurinnar henni tíðindin.
Þegar þau voru bæðin$(typo,suff,1-0|bæði) búin að fá fréttina ræddi fangaprestur við þau í síma og skýrði þeim frá málavöxtum.
Á sama hátt bað hann sóknarpresta annnarra$(typo,stem,3-2|annarra) náinna aðstandenda að flytja sorgarfréttina og ræddi síðan við þá.
Ég tel að það hvarfli ekki að neinum presti að hringja í fólk og færa slík tíðindi.
Ég set þetta hér á heimasíðuna til upplýsingar því það tjóar lítt að senda inn leiðréttingu.

