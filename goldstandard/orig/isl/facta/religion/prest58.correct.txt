13/12/2004
#
Lífið tekur sér sæti við hlið okkar

Á hátíðum er tímanum lyft hátt upp til að vekja athygli á því að hann er öðruvísi en annar tími ársins.
Hátíð er tímamót og menn nema staðar um stund í erli dagsins, líta í kringum sig – líta upp.
Grámóskulegur hversdagurinn hopar undan því sem einkennir hverja hátíð fyrir sig.
Allar hátíðir hafa einhvern boðskap að flytja, jákvæðan og uppbyggilegan.

Jólahátíðin er engri annarri lík og flestir sem njóta hennar burtséð frá því hversu trúaðir þeir kunna annars að vera.
Þó er það nú sennilega svo að einhvers konar trú hefur ítök í flestum okkar og ekki auðveldlega undan því komist að leiða einmitt hugann á hátíðum að þeim inngrónum£inngrónu þáttum trúarinnar sem fylgja í kjölfar dagamunar og gildir einu hversu daufir þeir kunna að vera því allt dregur í sig ljós lífsins.

Á hátíðum er sem tíminn hægi á sér og það gefst ráðrúm til að hugsa.
Allar hátíðir hafa gefið okkur einhverjar minningar og oft eru það þær sem koma fyrst upp í hugann þegar menn leiða hugann að innihaldi jólahátíðarinnar.

Það er nokkuð misjanft$(meta,stem,nf-fn|misjafnt) hvernig fólk skynjar þá hátíð sem er framundan$(cmp,adv+adv,1-2|fram undan) enda aðstæður hvers og eins ólíkar€mismunandi.
En þó er einn þráður í jólahátíðinni sem er sterkari en þeir þræðir sem aðrar hátíðir eru ofnar úr.
Það er gleðin og þakklætið.

Yfir hverju er glaðst? Og fyrir hvað er að þakka? Góðan mat og nytsamar gjafir og kannski óvæntar? Hvíld og endurnæringu? Sterkan vináttuhug og tilfinningu fyrir óvenju mikilli samkennd hvort heldur í fjölskyldum eða í samfélaginu? Allt þetta er auðvitað svo sannarlega tilefni til að gleðjast og þakka fyrir.
Mannlegt líf væri snautlegra ef ekki væri tækifæri til að þakka fyrir allt þetta og meira til.

En jólahátíðin er meira en þetta sem tilheyrir veraldlegri velferð okkar og líðan.
Hún er meira en matur og gjafir.
Meira en ættar- og vináttubönd á þeim tíma þegar sólargangur er hvað stystur.
Hún er meira og það er kjarni málsins.

Jólahátíðin er trúarhátíð eins og öllum er kunnugt um.
Auðvitað hefur hinn trúarlegi þáttur þessarar hátíðar átt undir högg að sækja á undanförnum áratugum en hann hefur ekki horfið og mun aldrei hverfa.
Hann er nefnilega sterkari en allt hið nauðsynlega veraldlega brambolt okkar mannanna og hið hégómlega prjál.

Aðventan er undirbúningstími fyrir jólin bæði hvað snertir þennan veraldlega undirbúning og líka hinn trúarlega.
Trúarlegir straumar fara um dýpstu sálarafkima okkar og líka um samfélagið þó kannski ekki hátt fari.

Hver er þá hinn trúarlegi boðskapur jólanna?

Lífið er þessi undarlegi staður þar sem hver er að sinna sínu verki hvort heldur einn eða í félagi við aðra.
Allir eru á þessari sömu vegferð í lífinu og reyna að njóta þess og gera sem best úr því sem þeim er fengið í hendur.
Þetta gengur misjafnlega vel eins og við vitum.
Sumir hrasa á þessari leið, standa aftur upp og halda áfram og öðrum gengur illa að fóta sig og rétta úr sér – steðja oft út í skelfilegar ófærur á þessari lífsins göngu.

Oft er það svo að fólk skynjar lífið svo að staðið sé á einhvers konar landamærum á vegferð lífsins.
Menn horfa fram á við.
En allir eru um borð í sama báti sem er lífið.

Trúin talar til okkar allra sem erum í báti lífsins.
Hún segir okkur að hann muni koma til hafnar og okkur verði skilað heilu á höldnu í friðarhöfn.
Við höfum ekki verið skilin eftir ein á víðáttu hafsins í lífinu og augum okkar er beint til upphafsins – beint til þess er gefur okkur lífið og sækir okkur nú heim á jólum.

Á loft er brugðið trúarlegri mynd sem dregur augu okkar og eyru að fæðingu.
Öll vitum við að fæðing er upphaf að einhverju nýju.
Fæðing felur í sér framtíð og býr yfir miklum krafti sem er okkur mönnum óskiljanlegur.
Við horfum á þessa mynd hljóð og full lotningar, sum kannski efins á svip en úr augum annarra skín eftirvænting.
Allt efni myndarinnar sem við blasir er úr þessum brothætta heimi okkar en þó opnar hún víðar dyr til annarrar veraldar.
Veraldar sem við göngum inn í um stund og hugurinn leitar ósjálfrátt til á hátíðinni sem boðar okkur að lífið eilífa sækir okkur mennina heim – lífið tekur sér sæti á þóftunni við hlið okkar þar sem við sitjum og róum lífsbáti okkar.
Og þetta líf yfirgefur okkur ekki – það hefur gerst bandamaður okkar.
Ef grannt er skoðað sjáum við okkur sjálf á myndinni þar sem við lútum höfði í lotningu og þökk.

