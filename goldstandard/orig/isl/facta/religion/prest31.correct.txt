Hvað fá Svíar fyrir Þjóðkirkjuaðild?
20/07/2004

Í bæklingi sem ég nappaði með mér í haust frá Partillesöfnuði eru talin upp þau gæði sem meðlimum Sænsku kirkjunnar standa til boða.

Fyrir aðild að Sænsku kirkjunni greiða menn tæpt prósent af brúttótekjum og eru innifalin í því 0,20% kirkjugarðsgjöld sem allir verða að greiða.

Fyrir þetta fá þeir:

Aðgang að messum og öðrum athöfnum 
Alla "aukaþjónustu" s.s. skírn, hjónavígslu, útför oþh.$(abp,1-3|o.þ.h.)

Sálgæslu, heimsóknarþjónustu og ráðgjöf frá presti eða djákna 
Aðild að tónlistarstarfi safnaðanna.
Auk þess stendur þátttakendum þetta til boða:

Barna- og fjölskyldustarf kirkjunnar 
Æskulýðsstarf kirkjunnar 
Samtals- og leshópar 
Áhrif með þátttöku í sóknarnefndum og öðrum starfshópum 
Að leigja kirkjuna til eigin nota
Þennan rétt hafa aðildarfélagar:

Kosningarrétt í kirkjulegum kosningum 
Legstæði í kirkjugarði ásamt flutningi, líkbrennslu og öðru sem tengist útförinni.
Bæklingurinn er fróðlegur og eru þar m.a. taldir upp viðburðir í safnaðarstarfinu en þeir eru fleiri en svo að ég nenni að pikka þá inn.
Ekki verður heldur útskýrt í hvað ráðstöfunarfé Partillesafnaðar rennur.

Hins vegar fylgir hér smá útdráttur af því sem Sænska kirkjan telur eftirsóknarvert:

Nýja og opna sýn á trú og andlegt líf í anda fjölhyggjusamfélagsins.
Rödd kirkjunnar sé greinileg og skýr.
Kristinn arfur verði færður áfram til komandi kynslóða.
Færa út tíðindin um Guð sem lætur sér annt um manninn og hefur í gegnum Jesú Krist opnað leið til fyrirgefningar og upprisu.
Vinna verk fyrirgefningarinnar, bæði úti á heimsins vígaslóð og eins þar sem óréttlæti á sér stað heima við.
Loks segir:
Meðlimir í Sænsku kirkjunni geta tekið þátt í verkefnum á vegum hennar og axlað hluta ábyrgðarinnar á safnaðarstarfinu.

Þeir sem standa utan hennar hafa engu að síður rétt til ókeypis legstæðis, húsnæðis fyrir útförina, bálför£bálfarar og flutning£flutnings.
Þeir geta ekki leitað þjónustu kirkjunnar varðandi fermingu, hjónavígslu og útfararguðsþjónustu.
Hins vegar eru þeir ætíð velkomnir í messur, á tónleika og í samtalshópa.
Hér má finna fleiri upplýsingar.

Af þessu má leiða að Sænska kirkjan höfðar fyrst og fremst til þeirrar ábyrgðar sem meðlimir kjósa sjálfir að bera á safnaðarstarfinu og raunverulegan£raunverulegs vilja¥(vilja til) að standa innan raða þjóðkirkjuþegna.
Ekki verður séð að fjárhagslegir hagsmunir mæli með því að menn séu í kirkjunni því þeim virðast standa sömu megingæði til boða hvort sem þeir eru með eða ekki.
Það er aðallega kosningarétturinn og möguleikinn að hafa áhrif sem þarna skiptir máli auk vitanlega hinna kirkjulegu athafna í tengslum við stærstu stundirnar.

Þvert á hrakspár hefur ekki orðið vart við flótta úr Sænsku kirkjunni eftir að hún minnkaði svo mjög tengslin við hið opinbera.
Að jafnaði hafði hlutdeildin minnkað um hálft prósentustig á ári en í kjölfar breytinganna (árið 2000) hefur hún minnkað um eitt prósent árlega.
Árið 2003 var hún rétt innan við 80%.
Þetta er ekki svo slæmt miðað við það hversu mjög fjöldi innflytjenda og afkomenda þeirra vex sem hlutfall af þjóðinni.
Umsækjendur
26/03/2004

Í fréttum í vikunni kom fram að níu umsækjendur hefðu sótt um sóknarprestsstöðu á Hofsós í Skagafirði.

Við vorum fimmtán sem sóttum um Nesprestakall og enn fleiri sóttu um í Grafarvogi og í Mosfellsbæ.
Þetta er ótrúleg breyting frá því sem var fyrir fáeinum árum.
Ekki eru nema þrjú ár síðan sjálfsskipað var í Tjarnaprestakall hér í úthverfi borgarinnar og oftast hafa aðeins tveir eða þrír verið um hituna - kannske$(vow,stem,e-i|kannski) fimm ef staðan þótti sérlega bitastæð.

Margir hafa kveinkað sér undan þessu.
M.a. hefur komið fram sú ósk að enn hærri múrar verði reistir utanum$(cmp,adv+pp,1-2|utan um) prestastéttina og þess t.a.m. óskað að djáknar manni ekki stöður sem guðfræðingar/prestar gætu sinnt í kirkjum.
Þetta er að mínu mati réttnefndur kreppuhugsunarháttur og á engan áhuga aðlaðandi.
Hann er þó illu heilli til marks um stöðu guðfræðinga í dag.
Það að reyna að bæta við einu og einu embætti mætir engan veginn þessari þróun þar sem þeim fjölgar sífellt sem útskrifast úr deildinni.

En hvað er til ráða?

Guðfræðingar verða að fara að gera sig meira gildandi í samfélagsumræðunni.
Þeir hafa það forskot á við aðra fræðimenn að geta túlkað ýmsa þætti menningarinnar út frá trúarlegum/guðfræðilegum forsendum.
Slík tækifæri eru mýmörg, ekki síst í ljósi þess að á okkar dögum eru það trúarbrögðin sem öðru fremur skilja menningarheimana að.
Þá er fróðlegt að skoða ýmis fyrirbæri samtímans, s.s. auglýsingar, íþróttir og fjölmenningu í guðfræðilegu ljósi.
Í stærstu blöðunum í Svíþjóð fá kunnir guðfræðingar jafnan heilsíðu er þeir kynna spennandi bækur eða skoða hvunndagsmálin út frá sínu sjónarhorni.
Í Danmörku eru þeir meðal handhafa þeirrar miklu menningararfleifðar sem þarlendir búa við, t.a.m. með Kierkegaard og Grundtvig.

Kirkjan gæti orðið meira "straumlínulöguð" ef svo má segja.
Mannaskipti í prestastétt mættu vera örari en er í dag.
Um hverja stöðu eru greinilega fjölmargir kandídatar og engum er í raun greiði gerður með því að halda fólki á sínum pósti sem ekki sinnir þjónustu sinni sem skyldi.

Kirkjan mætti semja við systurkirkjur sínar á Norðurlöndum og víðar um að senda guðfræðinga þar til starfa en víða, t.a.m. í Svíþjóð og á Englandi vantar presta til starfa.
Guðfræðingar héldu þá til starfa á erlendri grundu og fengju þar að kynnast nýrri hugsun og öðru vinnulagi en ríkir hér.
Þeir hefðu svo gott forskot á aðra er þeir myndu sækja um stöður hér á klakanum.
Yrði það nú ekki ferskur andblær fyrir kirkjuna ef slíkt fólk tæki að manna stöður innan hennar?
Veruleiki þessi er nýr af nálinni fyrir kirkjuna og um leið sígilt dæmi um þau sannindi (klisju) að hægt er að skoða vandamálin sem tækifæri og svo auðvitað tækifærin sem vandamál!

