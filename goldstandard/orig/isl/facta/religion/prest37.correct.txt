Fermingarbarnahallæri 
28/08/2003

Framtíðarsýn sænsku kirkjunnar er ekki sérlega björt á meðan hún nær aðeins til helmings ungmenna í hverjum árgangi, en í dag eru yfir 80% þjóðarinnar í kirkjunni.
Ýmsar leiðir hafa verið reyndar til þess að snúa þessu við eins og fram kemur í (Kyrkans tidning)∞(sve) sem datt inn um lúguna hjá mér fyrir skömmu.
Fyrr hefur verið rætt um fermingaraldurinn en í blaðinu í dag er skemmtileg skopmynd af presti, nýskírðu barni og foreldrum þess.

Um leið og presturinn afhendir foreldrunum skírnarvottorðið segir hann: "Og svo hefst fermingarundirbúningurinn eftir tvær vikur!"

Skoðanir eru skiptar um fermingaraldur en skv. rannsóknum hefur kynþroskaaldurinn lækkað og spyrja menn sig að því innan sænsku kirkjunnar hvort ekki sé rétt að mæta ungmennunum fyrr m.a. í ljósi þessa.
Eins og stendur neita flestir söfnuðir fyrirspurnum ungmenna um að fá að ganga til spurninga ári fyrr - en slíkt kann að breytast í kjölfar næsta kirkjuþings.

Ráðgjafanefnd um fermingar hefur lagt til að fermingarfræðslan verði samofin æskulýðsstarfi stiftanna og tengist samvinnu þeirra við skólayfirvöld.
Hópur þessi sest á rökstóla nú í haust og mun þar leggja grunninn að algerri endurnýjun á stefnu kirkjunnar við fermingarundirbúning.
Í ljósi þessa lága hlutfalls er talið tímabært að hugsa hlutina upp á nýtt - vandinn er auðvitað bara sá að finna nógu góðar hugmyndir.

Veigamesta breytingin sem er þó í sjónmáli er að færa ábyrgðina á fermingarfræðslunni frá söfnuðunum yfir til stiftanna.
Eins og málum er háttað núna er afar mikill munur á uppbyggingu fræðslunnar eftir sóknum.
Verði hugmyndir þessar að veruleika munu stiftin útbúa námsvísi um fermingarfræðslu fyrir söfnuðina.
Slíkt myndi vonandi leiða til aukinnar samvinnu safnaðanna, bæta fermingardagskrána, veita aukin tækifæri til rannsókna og leiða til meiri undirbúningsvinnu.

Einnig leitar kirkjan leiða til þess að ná til ungmenna sem ekki vilja láta ferma sig.
Þriggja ára verkefni sem nú er í uppsiglingu í Stokkhólms stifti miðar að því að bjóða þessum fjölmenna hópi (í Stokkhólmi er um að ræða 2/3 hluta hvers árgangs) upp á námskeið þar sem stóru spurningarar$(typo,suff,0-1|spurningarnar) í lífinu eru ræddar.
Kirkjan býður þeim til viðræðna enda telur hún sig bera vissa ábyrgð á þessum hópi sem öðrum.

"Fermingarverkefnið lífsleikni" stendur yfir í þrjú ár, sem fyrr getur, og er Jonas∞(sve) nokkur Persson∞(sve) þar í forsvari.
Hann vinnur nú að því að semja námsefni fyrir þennan væntanlega hóp og hyggur þar á samvinnu við skólana en þeir leita gjarnan á náðir kirkjunnar þegar kemur að siðferðis- og tilvistarspurningum í kennslunni.
Um leið og verkefnið miðar að því að ræða slíkar spurningar við ungmennin verður einnig litið á það sem almenna kærleiksþjónustu við þetta viðkvæma fólk sem unglingarnir sannarlega eru!

Samvinna er vitanlega lykilorðið hér sem víðar.
Í október halda íslensk ungmenni búsett í Svíþjóð til fermingarbúða íslenska safnaðarins í Svíþjóð að (Åh stiftsgård)∞(sve) skammt norðan Gautaborgar.
Dvölin þar stendur í fjóra sólarhringa en á þriðja degi fá þau heimsókn íslenskra unglinga frá íslenska söfnuðinum í Noregi og verða þau saman seinni part ferðarinnar.
Svo samvinna íslensku safnaðanna erlendis heldur a.m.k. áfram að þróast!

