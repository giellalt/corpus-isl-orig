01/11/2005
#
Hvað gefur lífi þínu merkingu? 

Menn reyna alltaf að fylla líf sitt af einhverrri$(typo,suff,3-2|einhverri) merkingu og gengur það oftast vel.
Hver nýr dagur geymir verkefni sem þarf að kljást við.
Þau eru misjöfn eins og mennirnir eru margir.
Oftast eru þetta hversdagslegir hlutir í sjálfu sér sem mennirnir eru að fást við eins og vinna, skóli, tómstundir, heimilislíf og eigin hagur.
Dagarnir þjóta áfram þegar þeir eru hlaðnir verkefnum og oft er sem þeir nægi ekki til að leysa þau.

Á hverjum degi horfum við til framtíðar vegna þess að verkefni líðandi stundar eru hluti af henni og mönnum finnast þau styrkja stöðu sína í heiminum og veita gleði.
Dagarnar streyma áfram og safnast saman í sjóð lífsreynslunnar.

En mörgum finnst lífið ekki fá fulla merkingu með því einu að vinna hin daglegu störf hver sem þau kunna að vera.
Menn vita nefnilega að lífið gefur meira en öll þessi verkefni sem þarf að leysa; vissulega sjá þeir beint samband milli vinnugleði og dugnaðar annars vegar og þokklalegrar$(typo,stem,1-0|þokkalegrar) afkomu hins vegar.
Hugarheimur hvers manns spannar víðáttumiklar víddir; maðurinn horfir lengra eða dýpra heldur¥0 en til viðfangsefna hvers dags sem gefinn er.
Hann horfir einhvern veginn út yfir eril stundarinnar og spyr sjálfan sig um hinn æðri tilgang lífsins – eða merkingu í lífinu.
Svo hefur hver kynslóð á fætur annarri spurt sjálfa sig allt frá því að sögur hófust – spurningin er sígild.
Og hvert hefur svarið verið?

Margur telur sig ekki fá neitt svar og hallast þá að því að það sé enginn æðri tilgangur með lífinu.
Það sé bara merkingarlaust.
Lífið er ekki annað en þessi undarlega ganga í heimi sem er bæði fallegur og á stundum ógnvænlegur.
Ganga sem tekur enda einn góðan veðurdag og þá er sem tjald sé dregið fyrir og leiksýningu lífsins lokið.
Út frá þessu sjónarhorni hefur lífið ekki aðra merkingu en þá sem hver maður gefur því út af fyrir sig þá stund sem hann lifir.
Sjálfur maðurinn er þá nokkurs konar herra lífsins, hann einn gefur því merkingu, segir til um hvað sé rangt og rétt, gott og fagurt.
Lífið getur orðið honum hvati til þess að gefa sig á vald botnlausum nautnum vegna þess að það er aðeins sú stund sem nú líður eða fyllt hann ábyrgðarkennd til þess að nota hverja stund vel og á uppbyggilegan hátt.
Enn aðrir skynja á bak við allt hversdagslegt amstur og ofar eigin hugsunum einhvern höfund lífsins sem gefur því merkingu; finna að í lífinu sjálfu og bak við það er vitrænn tilgangur.
Þessi skynjun er almenn og hefur ætíð verið fyrir hendi og er mikilvægur þáttur í því sem við köllum trú; trúin opnar víða og bjarta útsýn til lífsins en afhjúpar líka takmarkanir mannsins.

Stundum er því haldið fram að þau sem trúa séu að gera sér lífið auðveldara og bærilegra.
En svo er ekki því trúin fæðir svo margar spurningar af sér sem ekki er hægt að svara.
Þar að auki spretta fram margar þversagnir sem mannshugurinn á erfitt með að glíma við.
Það er kannski eðlilegt vegna þess að hugur mannsins glímir í trúnni við æðri hugsun – ef svo má segja.
Maðurinn er í raun að fást við þraut sem honum er ofvaxin.
Í gamalli bók var þetta orðað svo: Heldur svo miklu sem himinninn er hærri en jörðin, svo miklu hærri eru mínir vegir yðar vegum og mínar hugsanir yðar hugsunum.
(Spádómsbók Jesaja 55.9).
Þannig virðist staða mannsins vonlítil þegar hann veltir fyrir sér hugsunum þess sem hann kallar höfund lífsins, Guð.
Og á öðrum stað í þessari gömlu og sígildu bók er sama hugsun mannsins á kreiki þegar hann leiðir hugann að höfundi lífsins og stöðu sinni: Getur þú náð til botns í Guði eða komist til ystu takmarka hins Almáttka∞(gisl)? (Jobsbók 11.7).
Þetta er hugsun mannsins þegar hann brýtur hugann um tilveruna og merkingu lífsins andspænis öllum þeim undrum heimsins sem blasa við honum.
Hugsun dauðlegra manna að það sé vit í lífinu – þrátt fyrir allt; að Guð sé til, skapari manns og heims.

Nútímamenn spyrja um merkingu lífsins á sama hátt og forfeður þeirra.
Heimsmynd þeirra er önnur og þekkingin líka.
En hverju svara þeir? Og hver svarar þeim? Hverju svarar kristin trú?

