laugardagur 25. mars 2006 
Breytt staða kemur þingmönnum Nató á óvart
Nýrri stöðu í varnar- og öryggismálum okkar Íslendinga var tekið þunglega af þingmönnum í stjórnarnefnd Þingmannasambands Atlantshafsbandalagsins, þegar ég kynnti hana fyrir þeim á fundi stjórnarinnar sem stendur nú yfir í Gdansk í Póllandi.

Í stjórn sambandsins sitja allir formenn landsdeilda úr þingum ríkjanna sem eru aðilar að Nató. Margir þeirra eru gerkunnugir varnarmálum Íslendinga, flestir hafa skoðað herstöðina í Keflavík, og komið mörgum sinnum í erindum Nató til Íslands.

Frá því er skemmst að segja að upplýsingar um ákvörðun Bandaríkjamanna um að hverfa burt með herþotur sínar, björgunarþyrlur og hermenn komu þeim í opna skjöldu. Þeir höfðu ekki hugmynd um að þetta væri í uppsiglingu. 

Þegar ég gerði formanni sambandsins, Frakkanum (Pierre Lellouche)∞(fra), aðvart um það að ég hyggðist$(infl|hygðist) kveðja€kveða mér hljóðs á fundinum til að greina frá gerbreyttri stöðu í varnarsamstarfi Íslands og Bandaríkjanna kom hann hann af fjöllum. Mér var það óskiljanlegt hvernig stendur á því að ákvörðun, sem er jafn afdrifarík fyrir eina aðildarþjóð Nató, skuli vera tekin án þess að forysta þingmannasambands bandalagsins sé látin vita. 

Í ræðu minni greindi ég einfaldlega frá staðreyndum í málinu, kvað ákvörðun Bandaríkjamanna hafa komið ríkisstjórninni í opna skjöldu, og hún hefði borist henni í miðjum klíðum samningaviðræðna. Ég lýsti því að ríkisstjórnin væri mjög ósátt við þessa niðurstöðu, og viðræður um framhald málsins hæfust á næstunni.

Ég sagði sömuleiðis frá því að hugsanlega myndu Íslendingar óska eftir viðræðum við Nató vegna málsins, enda hefði tvíhliða samningurinn verið gerður af Bandaríkjamönnum fyrir hönd Nató á sínum tíma, og bandalagið hefði ákveðnar samningsbundnar skyldur varðandi varnir Íslands. Ég upplýsti um að framkvæmdastjóri Nató hefði að ósk íslenska forsætisráðherrans tekið málið upp við Bush∞(eng) Bandaríkjaforseta í síðustu viku. Framkvæmdastjórinn hefði sömuleiðis sagt að hann útilokaði ekki að Nató kæmi beint með einhverjum hætti að því að tryggja varnir Íslands.

Ekkert af þessu höfðu þingmenn í stjórn þingmannasambands Nató hugmynd um, og að mínu viti bendir það nú ekki til þess að upplýsingakerfi milli þjóðanna sé mjög virkt - að minnsta kosti ekki til þjóðþinganna.

Ég lét þess jafnframt getið að væru ekki komnar viðunandi lyktir í öryggismálum Íslendinga þegar ársfundur þingmannasambandsins verður haldinn síðustu vikuna í maí í París, þá teldi ég óhjákvæmilegt annað en málið yrði tekið fyrir á fundinum.

Enginn Bandaríkjamaður mætti á stjórnarfundinn í Gdansk, sem út af fyrir sig mætti túlka sem dvínandi áhuga Bandaríkjaþings á Atlantshafsbandalaginu. 

Í svari sínu til mín sagði forseti sambandsins, að hann hyggðist$(infl|hygðist) skrifa formlegt bréf til formanns bandarísku þingmannanefndarinnar vegna málsins. Hann taldi sömuleiðis að af sjálfu leiddi að málið yrði rætt á aðalfundinum, sem hundruðir$(infl|hundruð) þingmanna Natóþjóðanna sækja, og efnislega undirstrikaði hann sérstaklega að hann teldi að það væri skylda þingmannasambandsins að styðja aðildarþjóð sem lenti í þessari stöðu um sínar varnir. Hann sagði að til greina kæmi að málið yrði bæði rætt í stjórnarnefnd sambandsins, og hinni öflugu varnarmálanefnd, ef málið hefði ekki leyst þegar kæmi að aðalfundinum.

(Pierre Lellouche)∞(fra) sagði að jafnframt kæmi til greina að gerð yrði sérstök skýrsla um stöðu Íslands í varnarmálum í ljósi ákvörðunar Bandaríkjamanna, og hvaða afleiðingar það gæti haft fyrir öryggi landsins, sem lögð yrði fyrir aðalfund þingmannasambandsins í maí.

Margir þingmenn vildu ræða þetta mál við mig að fundi loknum, og þýsku þingmennirnir sýndu því sérstakan áhuga. Þeir fengu hjá mér afrit af varnarsamningnum, og voru strax búnir að sjá ákvæði í honum sem þeir töldu ákvörðunina vart standast.

Það má geta þess til gamans, að gamall þingmaður Íhaldsflokksins, sem verið hefur virkur áratugum saman í þingmannastarfi Nató, var í litum vafa um það hvaðan ákvörðun Bandaríkjamanna var runnin: 

("It´s that bloody devil Rumsfield! Never any solidarnosc from him!")∞(eng) En Gdansk er einmitt heimaborg (Lech Walensa)∞(pol) og Solidarnosc!∞(pol) hreyfingarinnar.
