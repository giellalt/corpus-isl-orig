laugardagur 01. apríl 2006 
RÚV: Sjálfseignarstofnun eða hlutafélag?
Þorsteinn Pálsson, ritstjóri Fréttablaðsins og fyrrum€fyrrverandi formaður Sjálfstæðisflokksins, ritar athyglisverðan leiðara í blað sitt á föstudaginn. Þar kallar hann það "öfugsnúna hugmyndafræði" hjá ríkisstjórninni að vilja háeffa Ríkisútvarpið.

Þorsteinn segir réttilega, að hlutafélagsformið henti fyrirtækjum í ríkiseigu sem nota ekki skattpeninga í rekstur. Öðru máli gegni um stofnanir sem séu alfarið eða að meginhluta reknar fyrir peninga skattborgaranna. "Eðli máls samkvæmt," segir Þorsteinn, "gilda aðrar leikreglur um meðferð skattpeninga borgaranna en sjálfsaflafé."

Í framhaldi bætir Þorsteinn við, að nú ætli ríkisstjórnin að "víkja til hliðar öllum almennum reglum sem gilda um meðferð skattpeninga að því er varðar rekstur Ríkisútvarpsins. Þar á meðferð skattpeninga að lúta reglum einkaeignaréttarins án þes$(typo,suff,1-2|þess) að skilyrði hans um sjálfsaflafé sé fyrir hendi."

Fyrrverandi forsætisráðherra Sjálfstæðisflokksins segir að rökin fyrir þessari stefnu síns gamla flokks feli í sér "verulegt frávik frá almennum leikreglum" og það sé hætt við að hún "setji með því móti í uppnám framtíðarsátt um ríkisrekið útvarp." 

Niðurstaða Þorsteins um stefnumörkun ríkisstjórnarinnar varðandi rekstrarform RÚV er þessi: "Þetta gengur þvert á allt annað sem ríkisstjórnin hefur gert, hvort heldur litið er til stjórnsýslunnar eða samkeppnismarkaðarins, og er því ekki með góðu móti skiljanlegt." 

Þetta er hnífskarpur málflutningur. Það er eitt að hlutafélagavæða Símann eða ÁTVR sem afla allra tekna sinna sjálfar, en allt annað að háeffa stofnun einsog RÚV. Þetta eru svipuð viðhorf og Samfylkingin hefur lýst. Þau hafa meðal annars komið fram með vel rökstuddum hætti hjá Ingibjörgu Sólrúnu Gísladóttur, formanni Samfylkingarinnr$(typo,suff,0-1|Samfylkingarinnar), í umræðum á Alþingi á þessum vetri.

Í þeim benti Ingibjörg á að stofnanir ríkisins sem hefðu beinan aðgang að opinberu fé lúti ekki sömu lögmálum og opinber fyrirtæki sem afla sér tekna á markaði, svo sem orkufyrirtækin. Auk RÚV nefndi Ingibjörg Sólrún sem dæmi háskólastarfsemi, svo sem Listaháskólann, Viðskiptaháskólann á Bifröst, til skamms tíma Háskólann í Reykjavík - og hjúkrunarheimilin. 

"Það má velja Ríkisútvarpinu mismunandi rekstrarform," sagði Ingibjörg ennfremur$(cmp,adv+adv,1-2|enn fremur). "Samfylkingin hefur talað fyrir því að þetta væri sjálfseignarstofnun." Ávinningurinn af því að RÚV væri rekið sem sjálfseignarstofnun var að mati hennar efnislega þríþættur: 

Í fyrsta lagi væri sjálfseignarstofnun þekkt rekstrarform í almannaþjónustu sem sæti að opinberu fé eða afmörkuðum tekjustofnun og því reynsla af því fyrirkomulagi. Í öðru lagi væri form sjálfseignarstofnunar einkaréttarlegs eðlis líkt og hlutafélög og gæfi því RÚV það aukna sjálfstæði og svigrúm sem stofnunin þyrfti á að halda. Í þriðja lagi væri líklegt að sjálfseignarformið næði að skapa ákveðna sátt um RÚV. 

Þetta voru efnislega þær ástæður sem Ingibjörg Sólrún sagði að hefðu leitt til þess að varðandi rekstrarform RÚV hefði Samfylkingin "talað fyrir því einsog$(cmp,adj+conj,1-2|eins og) Framsóknarflokkurinn gerði til skamms tíma að þetta væri sjálfseignarfyrirkomulag." Í leiðara Þorsteins Pálssonar í Fréttablaðinu virðist vera sterkur samhljómur með viðhorfi hans til háeffunar RÚV og þeirra viðhorfa sem koma fram hjá formanni Samfylkingarinnar.

Það er mikilvægt að menn ræði af hreinskilni og einurð hvað sé þýðingarmikilli stofnun einsog$(cmp,adj+conj,1-2|eins og) RÚV fyrir bestu. Fróðlegt væri því að vita hvort ritstjóri Fréttablaðsins telji líka að sjálfseignarformið gæti verið heppilegt rekstrarform fyrir RÚV?
