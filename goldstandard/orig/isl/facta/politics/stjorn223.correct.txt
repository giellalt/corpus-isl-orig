sunnudagur 04. júní 2006 
Sóðaleg aðför að Guðna
Fráfarandi formaður Framsóknarflokksins, Halldór Ásgrímsson, sagði á kosninganótt að hann myndi axla ábyrgðina af miklu tapi flokksins. Innan flokksins er greinilega krafa um forystuskipti. Slíkt er einfaldlega lögmál innan stjórnmálahreyfinga sem gjalda afhroð í kosningum og standa illa.

Framsókn hefur ekki borið sitt barr eftir að flokkurinn studdi innrásina í Írak. Framsókn ætti hins vegar að muna líka, að það var að verulegu leyti Halldóri Ásgrímssyni að þakka að hún hélt lífi í síðustu þingkosningum. 

Það boðar hins vegar ekki gott fyrir flokkinn að maðurinn sem þröng flokksklíka hefur valið sem arftaka hins hrunda veldis Framsóknar, Finnur Ingólfsson, þorir greinilega ekki í kosningu innan flokksins. Hann þarf bæði ráðherraembætti og formennsku á silfurfati - einsog$(cmp,adj+conj,1-2|eins og) Seðlabankann og ýmislegt fleira á sínum tíma.

Af fregnum er morgunljóst að Finnur hefur gert það að skilyrði fyrir endurkomu sinni í stjórnmálin að Guðni Ágústsson - vinsælasti stjórnmálamaður Framsóknar - verði hrakinn einsog$(cmp,adj+conj,1-2|eins og) hundur úr embætti. Hvílíkar aðfarir! Svo vel þekki ég Guðna og stolt Brúnaðastaðakynsins eftir margar orrustur að slíka niðurlægingu lætur hann ekki yfir sig ganga nema undir hörðum hótunum.

Muni ég rétt var Finnur Ingólfsson misserum saman óvinsælasti ráðherra ríkisstjórnarinnar. Í því ljósi er skiljanlegt að Finnur leggi ekki í að koma aftur sem ráðherra, og eiga yfir höfði sér að skíttapa fyrir Guðna. Heldur Framsókn að það sé gæfuleg byrjun fyrir nýjan formann að byrja með því að sýna slíkt kjarkleysi? 

Framsóknarflokkurinn hefur verið að tapa öllu vinstra fylgi sínu - sérstaklega á landsbyggðinni. Finn Ingólfsson er líklega hægt að staðsetja yst á hægri kanti flokksins. Heldur Framsókn að það sé líklegt til að ná vinstra fylginu aftur að færa hægri sinnaðasta manninum sem völ er á formennsku á silfurfati? 

Vinir mínir í VG hljóta að halda að þetta sé einsog$(cmp,adj+conj,1-2|eins og) á Kúbu þar sem félagi Kastró gat hringlað með jólin fram og til baka - og þetta íslenska vor sé að breytast í eilífa jólaveislu. Það er engu líkara en arkitektarnir að þessari sérkennilegu fléttu hafi haft það að markmiði að festa flóttafylgið frá Framsókn sem tryggilegast í vörslu VG.

Sá er grunur minn að þetta muni vekja upp marga óskemmtilega drauga fyrir Framsóknarflokkinn - og Finn. 
