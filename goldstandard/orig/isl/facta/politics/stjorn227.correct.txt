miðvikudagur 24. maí 2006 
Kveinin í Rama∞(for)
Halldór Ásgrímsson kveinar hástöfum í bréfi til flokksmanna um að ómaklegar árásir á Framsókn eigi sök á slöku gengi í könnunum. Hann kvartar undan nafnlausum skrifum á vefnum, segir ólík öfl sameinast um að vega ódrengilega að flokknum - og virðist líkja eigin stöðu við ómaklegar árásir á Ólaf heitinn Jóhannesson, sem sannarlega er einn af risunum í litríkri sögu Framsóknar.

Uppúr$(cmp,adv+pp) þessum gráti stendur skerandi þögn um hinar raunverulegu ástæður fyrir hruni Framsóknar.

Halldór sagði þannig ekkert um ódrengskap Sjálfstæðisflokksins, sem ekur á Framsókn öllum vanda ríkisstjórnarinnar. Lengst náði það þegar borgarstjóraefni Sjálfstæðisflokksins í Reykjavík sakaði heilbrigðisráðherra Framsóknarflokksins um að leggjast gegn umbótum í málefnum aldraðra. Þó veit Halldór það einsog$(cmp,adj+conj,1-2|eins og) aðstoðarmaður hans, Björn Ingi Hrafnsson, benti á að þar er fyrst og fremst við fjármálaráðherra Sjálfstæðisflokksins að sakast.

Halldór nefndi ekki hvernig Sjálfstæðisflokkurinn leggst af ofurþunga á Framsókn til að beygja hana í málum, sem flokksmenn líta á sem grundvallaratriði. Nokkur dæmi: 

- Sjálfstæðisflokkurinn hefur niðurlægt iðnaðarráðherra opinberlega varðandi þingmál um nýsköpunarmiðstöð sem ráðherrann hafði þó fengið samþykkt í ríkisstjórninni. Hvar er drengskapur forystu Sjálfstæðisflokksins í því máli? 

- Sjálfstæðisflokkurinn píndi Framsókn til að fallast á háeffun RÚV - þrátt fyrir svardaga flokksþings um að gera það aldrei. Þingmenn íhaldsins niðurlægðu Framsókn í kjölfarið með því að segja hlægjandi€hlæjandi í ræðustól alþingis að það væri fyrsta skrefið að sölu RÚV. 

- Sjálfstæðisflokkurinn er nákvæmlega þessa dagana að beygja forystu Framsóknar varðandi Íbúðalánasjóð - og þó vita allir að ágreiningurinn um hann var ekki sísta ástæða þess að efnilegasti forystumaður flokksins, Árni Magnússon, hrökk fyrir borð.

- Sjálfstæðisflokkurinn beygði Halldór sjálfan í Íraksmálinu með hótunum með þeim afleiðingum að Framsóknarflokkurinn hefur ekki borið sitt barr síðan. Þau mistök eru líklega hin alvarlegustu sem forysta Framsóknarflokksins hefur gert í 90 ára sögu.

Halldór sagði heldur ekki í bréfinu til flokksmanna það sem þó sker í augu allra: Sundurlyndið í flokknum. Það er komið í slíkar stærðir að fræðilega er ómögulegt fyrir flokkinn að ná lágmarkstrúverðugleika meðal kjósenda meðan það er ekki leyst upp. 

Meira að segja í kosningavikunni kvikna eldar dag hvern um allan flokkinn. Í gær réðst fráfarandi borgarfulltrúi Framsóknar í Reykjavík, Anna Kristinsdóttir, harkalega að efsta manni listans, Birni Inga Hrafnssyni. Í dag sagði einn af frambjóðendum flokksins á Akureyri, Stefán Jónsson, sig úr flokknum.

Sjálfur formaður þingflokksins, Hjálmar Árnason, telur ágreining innan forystu flokksins svo alvarlegan að hann hefur þrívegis gert hann að umræðuefni í fjölmiðlum - í aðdraganda mikilvægra kosninga. Halda menn að þetta hafi ekki áhrif á trúverðugleika og gengi flokksins?

Leiðtogar skýra ekki erfiðleika með því að segja að allir séu vondir við þá. Þeir herðast við hverja raun, eða hætta. 
