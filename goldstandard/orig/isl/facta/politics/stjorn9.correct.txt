Þriðjudagur, 16. 05. 06. 
Var á borgarstjórnarfundi til 16.30, þegar ég fór í Lögregluskóla ríkisins, þar sem Hafsteinn Gunnar Hafsteinsson hafði skipulagt námskeið með erlendum sérfræðingum í sáttamiðlun fyrir lögreglumenn og var það fjölsótt.  Unnið hefur verið að þessu verkefni í um það bil þrjú ár og nú er það að komast á framkvæmdastig meðal lögreglumanna og síðan almennings.

Á meðan ég sat borgarstjórnarfundinum var einkum rætt um stefnu í samgöngumálum, sem af hálfu R-listans einkennist af andúð á fjölskyldubílnum og óskum um að borgarbúar gangi, hjóli eða fari í strætó. Ein hugmyndin er sú, að borgarbúar fari inn á vefsíðuna www.xxx.is og skoði, hvort einhver nágranni þeirra er að fara í sömu átt og þeir og biðji um far - með þessu verði dregið úr umferð fjölskyldubíla í borginni. Þá vöktu R-listamenn máls á því, að erlendis væri fólki greitt fyrir að nota ekki bíl. Auk þess vilja þeir, að  borgarstarfsmenn greiði undir á stæðum við vinnustaði þeirra og nemendur í framhaldsskólum og háskólum greiði undir bíla sína, komi þeir á þeim í skólana. Helst er að skilja, að þessi gjöld verði innheimt í því skyni að aftra fólki frá því að nota bíla eða til að tryggja hreyfanleika á stæðunum. 

Í stefnunni kemur fram, að sóknarfæri felist í því fyrir Strætó bs., að fólki gefist kostur á því að taka reiðhjólið með sér í vagninn - en um það bil 4% ferða höfuðborgarbúa eru með almenningssamgöngum og hlutdeild hjólreiða er 2% - ætlunin er að strætónotkun aukist í 8% á næstu 20 árum og hjólreiða í 6% á næstu 20 árum. 

Strætónotkun hefgur$(typo,stem,1-0|hefur) dregist jafnt og þétt saman á þeim 12 árum, sem R-listinn hefur verið að berjast gegn fjölskyldubílnum - en nú á sem sé að snúa vörn í sókn með hinni nýju stefnu. Í stefnuskjalinu segir: „Benda skal fólki á að það getur verið sannkallaður gæðatími að ferðast streitulaust með börnum sínum í strætó.“ Þar segir einnig: „Lífið milli húsanna er borgarbúum mikilvægt þar sem göngustígar og gangstéttir stuðla að lifandi umhverfi og auka félagsleg tengsl.“ Ég vek athygli á hinum feitletruðu orðum, sem eru til staðfestingar á vilja R-listans til¥(til að) kynna nýjan lífsstíl.

Þegar kostir hinnar nýju stefnu hafa verið kynntir segir með nokkrum trega í skjali R-listans: „Einkabíllinn er þó (feitlr. mín Bj. Bj.) nauðsynlegur mörgum heimilum....“ Og síðan: „Gjaldfrjáls bílastæði hvetja auk þess til notkunar einkabíla og eru beinir styrkir til starfsmanna sem koma til vinnu sinnar á bíl.“ Hvað skyldi gjald á bílastæðum þurfa að verða hátt að mati R-listans til að ekki sé um styrk til starfsmanna að ræða, ef þeir leggja bíl á lóð vinnuveitanda síns?

