Fimmtudagur, 01. 09. 05. 
Fór í kvöld klukkan 20.00 á íbúaþing okkar í borgarstjórnarflokki sjálfstæðismanna í Fylkishöllinni í Árbæ. Fundurinn var vel sóttur eins og fundurinn á Hótel Borg í gær en nú höfðu framsögu auk Vilhjálms Þ. þau Kristján Guðmundsson varaborgarfulltrúi og Hanna Birna Kristjánsdóttir borgarfulltrúi en Björn Gíslason, formaður hverfafélagsins, var fundarstjóri.

Spurt var m. a. um afstöðu okkar borgarfulltrúanna til Elliðaárdalsins fyrir ofan stíflu, hvort við vildum að hann færi í kaf að þörfum Orkuveitu Reykjavíkur eða hvort nota mætti hólma til dæmis til íþróttaæfinga. Svarað var á þann veg, að dalinn ætti að varðveita og halda þannig á málum, að hann mætti nýta af mannfólkinu án þess að spilla náttúrunni. Einnig ætti að sporna af hörku gegn hugmyndum Dags B. Eggertssonar um að þrengja að dalnum með nýrri byggð.

Ég tók eftir því, að þeim rökum hafði verið beitt af borgaryfirvöldum, að ekki mætti stunda íþróttir í dalnum vegna þess, að þar væri varpsvæði mófugla. Skyldu það vera sömu sérfræðingar, sem snúast þar til varnar fyrir mófugla og þeir, sem samþykkja fyrir hönd borgarinnar, að mófuglabyggðin milli Nautólsvíkur$(typo,stem,0-1|Nauthólsvíkur) og Öskjuhliðar¢(vow,stem,a-á|Öskjuhlíðar) fari undir Háskólann í Reykjavík og 2000 jeppa stæði?

Sá í Morgunblaðinu  í dag frásögn af því, að Eiríkur Bregmann$(meta,stem,re-er|Bergmann) Einarsson Evrópufulltrúi Viðskiptaháskólans á Bifröst hefði verið út í Finnlandi að hallmæla EES-samningnum. Ég skil ekki, hvaða hagsmuna Eiríkur Bregmann$(meta,stem,re-er|Bergmann) er að gæta með því að rægja stöðugt þennan samning, sem er í fullu gildi og reynist okkur Íslendingum hið besta.  Dugar honum ekki að mæla fyrir aðild Íslands að Evrópusambandinu, án þess að tala illa um EES-samninginn?

