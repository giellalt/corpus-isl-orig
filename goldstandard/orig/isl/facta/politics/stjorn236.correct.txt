fimmtudagur 30. mars 2006 
Fjallamælingamaður á náttfötum
Mér hló hugur í brjósti þegar forsætisráðherrann rauk upp á nef sér í morgun og skammaði stjórnarandstöðuna fyrir að hlaupa á eftir því sem birtist í fjölmiðlum.

Er það ekki sami maður og hefur haft í kringum sig her spunameistara til að spila á fjölmiðla með alkunnum afleiðingum fyrir fylgi hans og Framsóknar?

Var það ekki Halldór sem háttaði sig upp í rúm hjá Strákunum á Stöð 2, af því spunameistararnir sögðu honum að það væri gott fyrir ímyndina? 

Var það ekki forsætisráðherrann sem fór í unglingaþátt og hélt að hljómsveitin Nylon væru sokkar úr fortíðinni? 

Var það ekki líka hann sem að ráði spunarokkanna kallaði til blaðamannafundar á tröppum Stjórnarráðsins til að tilkynna þjóðinni þá merku frétt að hann hefði látið mæla Öræfajökul fyrir milljónir króna og komist að því að hann væri nú meter$(foreign,dan|metra) lægri eða svo en áður? - Líklega hafa þeir aldrei heyrt af gróðurhúsaáhrifunum í Stjórnarráðinu.

Kanski$(con,stem,1-2|Kannski) Halldór ætti bara að halda sig við það að koma fram í náttfötum og einskorða stjórnarathafnir sínar við að tilkynna um breytingar á hæð og lægð fjalla. Hann rústar þá ekki efnahagsmálunum einsog$(cmp,adj+conj,1-2|eins og) núna miðað við yfirlýsingar Seðlabankans í morgun um afleiðingar stjórnarstefnunnar á verðbólgu og skuldir almennings.

En ef þetta er ekki að hlaupa á eftir fjölmiðlum - þá veit ég ekki hvað það er. Og er þó maður með reynslu!
