#
Baráttan um Borgina
Þetta var viðburðarrík¢(cmp,gensg-genpl|viðburðarík) vika. Ég kom heim til Íslands á miðvikudaginn eftir merkilega ferð á vorþing þingmannasambands Nató með góðum og skemmtilegum félögum mínum Magnúsi Stefánssyni, alþingismanni og Stíg Stefánssyni (Unnsteinssonar hippaleiðtoga) starfsmanni þingsins. Við héldum fast fram málstað Íslands - og hlutum góðan stuðning allra sem til máls tóku í umræðunni sem okkur varðaði. 

Í kjölfarið tók við harðsnúin þinglota sem stóð nánast dag og nótt. Ég var því þrútinn af lamstri þingveðra þegar ég skreiddist heim í lok laugardags - en sigurreifur í hjarta mínu yfir afdrifum frumvarpsins um háeffun RÚV sem ég barðist gegn af heitri sannfæringu. Háeffun RÚV heyrir nú sögunni til - hvað sem líður örvæntingarhrópum ábyrgðarmanns frumvarpsins.

Vikan var þó vonbrigðum blandin. Niðurstaða kosninganna um helgina var fjarri því að vekja sérstaka gleði í mínum huga. Sérstaklega ollu úrslitin í mínu kjördæmi mér vonbrigðum þó þau væru í samræmi við það sem kannanir á lokasprettinum höfðu sýnt. Í upphafi baráttunnar sýndu kannanir að Samfylkingin var að berjast um sjötta manninn. Málin hefðu að sjálfsögðu skipast á allt annan veg í Borginni ef Samfylkingunni hefði tekist að vinna fimm borgarfulltrúa sem virtist í upphafi baráttunnar næsta víst - og hirða sjöunda mann Sjálfstæðisflokksins. Það tókst ekki og vitaskuld eru það mér vonbrigði. 

Kraftaverk kosninganna var unnið af Frjálslynda flokknum í Reykjavík. Ég er ekki glöggskyggnari en svo að ég hefði verið til í að veðja vinstri höndinni á mér gegn því að flokkurinn hlyti rösklega 10% fylgi í höfuðborginni. Það tókst flokknum samt. Ætti ég hatt tæki ég hann ofan í virðingarskyni fyrir arftökum Sverris Hermannssonar.

Árangur Frjálslyndra var ekki síst afrakstur velheppnaðs áróðurs. Þau voru eini flokkurinn sem var með einföld og skýr skilaboð. Auglýsingar þeirra voru jafnframt vel grundaðar og hnitmiðaðar - allar teknar innan um fólk við Tjörnina þar sem öll helstu kennileiti gömlu Reykjavíkur voru í augsýn. Í öllum þáttum voru fulltrúar þeirra með þrenn meginskilaboð: Flugvöllurinn, aldraðir - og kryddið var jafnan hörkuleg árás á Framsóknarflokkinn. Hann var andspæni kjósenda í þessum kosningum.

Feilsporin hjá Frjálslyndum voru ekki stigin fyrr en eftir kosningahelgina - en þá voru þau líka stór. Sigurvegari kosninganna klúðraði myndun meirihluta með því að láta íhaldið plata sig til að brjóta upp viðræður um myndun meirihluta með öðrum flokkum en Sjálfstæðisflokknum. Það var meiriháttar fingurbrjótur - en snilldarlega teflt hjá Vilhjálmi og félögum. Frjálslyndi flokkurinn bjó þannig til afsökun handa Framsókn til að fara sjálf í viðræður við íhaldið. Framsókn hefði, með hliðsjón af stöðu flokksins að loknum kosningum, aldrei lagt sjálf í að taka frumkvæðið að því að slíta viðræðunum.

Tapi er hægt að snúa upp í sigur, og sigrum má líka glutra niður í tap. Frjálslyndi flokkurinn stóð uppi sem sigurvegari í lok kosninganætur. Honum tókst á hinn bóginn með harmagráti og gnístri tanna í ótal fjölmiðlum eftir verkunina sem flokkurinn fékk í höndum íhaldsins að gera sig að slíku fórnarlambi að viku síðar er engu líkara en flokkurinn sem vann stærsta sigurinn sé mesti lúserinn€(foreign,eng).

Ég hef hvað eftir¥(eftir annað) skrifað hér um þau málefni sem ég taldi að myndu ráða úrslitum í kosningabaráttunni. Í "Ballettinum um Borgina" sem ég birti níunda janúar dró ég viðhorf mín saman í eftirfarandi kjarna:

"Borgarstjórnarkosningarnar í vor munu ekki snúast um flugvöllinn og mislæg gatnamót eða stokka. Þær munu miklu frekar snúast um félagslegar áherslur, vinstri pólitík, jöfnuð, velferð barna og efnalítils eldra fólks. Þær munu að lokum snúast um klassíska sósíaldemókratíu. Úrslitum verður ráðið af venjulegu fólki sem vill bara fá tækifæri til að geta alið upp börn um leið og það kaupir sér húsnæði - án þess að eiga á hættu að drukkna í skuldasúpunni."

Viðhorf mitt byggðist á þeirri bjargföstu sannfæringu að það er fyrst og fremst akademían og mannvitsbrekkur í 101 sem láta flókin skipulagsmál ráða afstöðu sinni í borgarstjórnarkosningum. Umræðuna um Sundabraut var til dæmis búið að flækja svo í endalausu tali um margvíslega valkosti að hana skildi enginn til hlítar nema hinir innvígðu - og þeir íbúar í næsta nágrenni við brautarstæðið sem höfðu sett sig vel inn í mismunandi útfærslur. 

Ég held líka að það sé rangt að einhver djúp sannfæring sé meðal meirihluta Reykvíkinga um að flugvöllurinn eigi að fara úr Borginni. Ég held þvert á móti að meirihlutinn sé heldur á því að flugvöllurinn eigi að vera í Reykjavík, hugsanlega með öðru sniði, en að það skipti tiltölulega fáa miklu máli. Flugvöllurinn var því mál sem hentaði vel smáflokki einsog Frjálslyndum að taka upp á sína arma - öðrum ekki.

"Leynivopn (Sjálfstæðisflokksins) í kosningunum á greinilega að verða sterk félagslega£félagsleg áhersla sem hann ætlar að nota til að skera sneið utan úr hefðbundnu lausafylgi á miðjunni og til vinstri," - varaði ég sjálfan mig við í fyrrgreindum pistli. Þetta gekk eftir. Sjálfstæðisflokkurinn gekk til kosninga einsog$(cmp,adj+conj,1-2|eins og) norrænn krataflokkur. Hann tók upp stefnu Samfylkingarinnar í jafnt málefnum aldraðra og leikskólamálum, og meira segja kastaði bláa litnum og tók í staðinn upp afbrigði af hinum rauða lit jafnaðarmanna. Vilhjálmi Þ. Vilhjálmssyni tókst vel að aðgreina sig frá forystu Sjálfstæðisflokksins á landsvísu, sem hafði bæði barist gegn gjaldfrjálsum leikskóla á Alþingi og gegn umbótum í málefnum aldraðra. 

Kosningabarátta Sjálfstæðisflokksins var hins vegar ekki sérstök, og var frá hans sjónarhóli einstaklega daufleg síðustu tvær-þrjár vikurnar. Hann var við það að glutra niður sjöunda manninum. Harðari sókn Samfylkingarinnar á Sjálfstæðisflokkinn, og meiri áhersla hennar á tvískinnunginn sem birtist í afstöðu íhaldsins á Alþingi annars vegar og í málflutningi þess í Borginni hefði hugsanlega dugað til að fella hann. Menn skulu ekki gleyma að útkoma íhaldsins var þrátt fyrir allt mjög slök, og hin næstversta í sögunni í Reykjavík. Hefði Samfylkingin verið nálægt útkomu þingkosninga einsog$(cmp,adj+conj,1-2|eins og) kannanir lengi framan af vetri gáfu tilefni til - þá sæti Dagur B. Eggertsson nú í stóli borgarstjórans.

Samfylkingin var með nálægt 35% í síðustu þingkosningum. Skoðanakannanir í upphafi sýndu að það var ágætur möguleiki að slást fyrir svipuðu fylgi í Borginni og allt að sex fulltrúum. Það tókst ekki og flokksmönnum urðu það eðlilega vonbrigði. Þó¥(Þó að) gengi í Reykjavík skipti miklu fyrir fylgi flokka á landsvísu er athyglisvert að í könnun Gallups∞(eng) fyrir stöðu stjórnmálaflokka á landsvísu breyttu niðurstöður kosninganna um síðustu helgi þó engu um stöðu Samfylkingarinnar á landsvísu.

Sveitarstjórnarkosningar skipta því ekki öllu máli í stjórnmálabaráttunni - en það skiptir hins vegar máli að geta dregið lærdóma af niðurstöðunni, og baráttunni sem háð var.

Samfylkingin þarf að læra af þessari baráttu hvernig hún getur betur hagað málflutningi sínum, áherslum, og stíl. Í mínum huga er einkum fernt sem ég staldra við í kosningabaráttu okkar.

Það fer eftir stöðunni í stjórnmálunum hvort rétt er að beita hvassri taktík€(foreign,eng) í návígi við andstæðinginn eða slá hinn mildari tón. Átakastjórnmál og umræðustjórnmál eiga hvort sinn tíma. Staðan sem er uppi í íslenskum stjórnmálum tel ég að kalli beinlínis á harða nálgun af hálfu miðjunnar og vinstrisins gagnvart þeim tveimur hægri flokkum sem fara með völdin í landinu. Það þarf varla að skýra það gagnvart landsmálunum, þar sem ríkisstjórninni er að mistakast illa og er sundurgrafin af innbyrðis óeirð. 

Í átökunum um Borgina var það jafnnauðsynlegt í ljósi þess, að Sjálfstæðisflokkurinn faldi nafn og númer - og sigldi undir fánum félagslegra umbóta sem hann barðist gegn á Alþingi. Það var því lífsnauðsynlegt fyrir Samfylkinguna að benda kjósendum með miklu afli á tvískinnunginn sem var í máli Vilhjálms Þ. Vilhjálmssonar á annað borðið og forystu Sjálfstæðisflokksins á Alþingi á hitt borðið. Það tókst Samfylkingunni ekki að þessu sinni - eða taldi það ranga nálgun.

Málefnalegt frumkvæði sem Samfylkingin hafði tekið í Borginni á síðustu misserum með stefnu sinni um gjaldfrjálsan leikskóla og launahækkanir til lægstlaunuðu hópanna - einkum kvennastétta - ásamt afgerandi forystu á Alþingi um málefni aldraðra nýttist ekki heldur í baráttunni. Sjálfstæðisflokknum tókst til dæmis án verulegra vandkvæða af okkar hálfu að taka leikskólamálið upp í eigin stefnu hrátt úr smiðju Samfylkingarinnar og henni tókst ekki heldur að flétta það saman við ávinninga undir hennar forystu síðustu tólf árin í leikskólamálum. Taktíkin, sem Sjálfstæðisflokkurinn beitti gegn þessum málum, birtist vel í ritstjórnargrein í Morgunblaðinu þar sem lýst var ánægju með að allir flokkar væru nú sammála um málefni aldraðra og leikskólans! Við áttum að sjálfsögðu ekki að láta íhaldið komast upp með að afgreiða málið með þessum hætti.

Í upphafi kosningabaráttunnar voru steypumálin, sem ég svo kalla, Sundabrautin og flugvöllurinn, líka alltof miðlæg í kosningabaráttunni fyrir minn smekk - og fyrir því færði ég rök í byrjun. Þetta eru einfaldlega ekki mál sem hrífa fjöldann, allra síst þar sem Reykvíkingar höfðu á tilfinningunni að Sundabrautin væri afgreitt mál, og einungis spurning um flóknar útfærslur sem menn hvort eð er skildu takmörkuðum skilningi hvernig yrði hrint í framkvæmd.

Í síðasta lagi virtist mér af gamalli reynslu sem Samfylkingin hefði ekki nýtt sér þann fljúgandi byr sem glæsilegt prófkjör og flottur sigur Dags vakti. Tímasetning prófkjörsins var ef til vill umdeilanleg en mér fannst hún skynsamleg til að búa til byr - og það tókst - en menn verða þá að sigla! Það leið að mínu viti of langur tími frá prófkjörinu þangað til sjáanleg kosningabarátta var komin af stað. 

Fyrir Framsókn var kjör Björns Inga spurningin um líf og dauða. Hún lifði af - um það bil. Kosningarnar virðast þegar hafa kostað Halldór Ásgrímsson formanns- og forsætisráðherrastól og á þessari stundu er engin leið að segja hvort Framsókn nái aftur að rétta sig af. Séu fregnir dagsins réttar um að reka eigi vinsælasta forystumann flokksins, Guðna Ágústsson, einsog$(cmp,adj+conj,1-2|eins og) hund úr stóli varaformanns og afhenda flokksvöldin í hendur Finns Ingólfssonar með öllum þeim fortíðardraugum sem honum fylgja þá leyfi ég mér að efast um að Framsókn hafi skilið skilaboð kjördagsins.

Björn Ingi og hans lið gerði kórvillu í fyrri hluta kosningabaráttunnar með því að leggja allt undir á hugmynd um flugvöll á Lönguskerjum - sem sökk hraðar en Titanic∞(eng) 1912. Hann náði hins vegar að breyta áherslum, og uppskar aðdáun dr. Árnýjar fyrir að gefast aldrei upp og gera í lokin grín að sjálfum sér með táknrænni sjónvarpsauglýsingu þar sem Framsókn var hlutgerð í grilli sem fuðraði upp í björtu báli! Af því ég hef sjálfur aldrei verið annálaður fyrir skapstillingu dáðist ég líka að því hvernig hann tók hverri rýtingsstungunni innan úr eigin flokki, og annars staðar, með mestu rósemd.

VG gekk sömuleiðis vel í Borginni. Reykjavíkurlistanum - sem miðað við fylgi Sjálfstæðisflokksins hefði unnið rífandi meirihluta í kosningunum - var beinlínis rift til að skapa VG sjálfstæða stöðu í Reykjavík. Það gekk upp, og Svandís Svavarsdóttir átti góða kosningabaráttu. VG fékk frið bæði frá vinstri og hægri og fyrir vikið var aldrei hoggið í undarlegar veilur í málefnabaráttu þeirra. Þær birtust til dæmis í því að leggja annars vegar ofuráherslu á umhverfisvernd og hins vegar að vilja flugvöll á Hólmsheiði sem frá sjónarhóli umhverfisverndar er ("det glade vanvid.")∞(dan) Sjálfur skrifaði ég hvassa grein gegn vafasömu daðri Svandísar og Árna Þórs beggja við Sjálfstæðisflokkinn í Borginni og uppskar húðskammir jafnt frá mínum eigin mönnum í Borginni sem félögum mínum í VG. Ég fann hins vegar glögglega í mínu næsta nágrenni að Samfylkingunni blæddi hressilega til vinstri og fannst það undarleg taktík að grípa ekki til varna.

Í þessari kosningabaráttu urðu til tvö leiðtogaefni. Bæði eru bráðefnileg og eiga örugglega eftir að láta síðar að sér kveða í landsmálunum. Björn Ingi er eina leiðtogaefnið sem eftir er af hans kynslóð í Framsóknarflokknum, og jafnvel öllum flokknum. Spili hann vel úr stöðu sinni í Borginni - og lifi Framsókn af bæði Finn og hretið - þá gæti hann erft leifarnar af því sem einu sinni var hið forna stórríki Hriflunga. 

Ég kem heldur ekki auga á neinn úr yngri kantinum sem er líklegri en Svandís til að taka við forystu í VG einhvern tíma í framtíðinni - en þó ber á það að líta að Steingrímur hefur á þessum vetri sýnt öll merki þess að vera ódauðlegur.
