Mánudagur, 27. 11. 05. 
Flugum heim frá París í dag - á Charles de Gaulle flugvelli hitti ég Margeir St. Ingólfsson, sem setti síðuna mína inn í Eplica-kerfið og hefur aðstoðað mig á alla lund við þróun hennar. Hann sagði mér, að síðan hefði hlotið tilnefningu í annað sinn til Íslensku vefverðlaunina$(infl|vefverðlaunanna), en hún hlaut fyrstu verðlaun sem besti einstaklingsvefurinn 29. október 2003 og er nú tilnefnd í annað sinn í þeim flokki. Verðlaunin er kynnt á þennan hátt á vefsíðunni (http://xxx.is/)€xxx 

Íslensku vefverðlaunin eru árlega veitt vefum sem taldir eru skara fram úr á sínu sviði. Tekið er á móti tilnefningum almennings á vefnum og dómnefnd skipuð fimm fulltrúum, Vefakademían, fer yfir tilnefningarnar og velur úr þá vefi sem hún telur besta.

Verðlaunin hafa undanfarin ár verið veitt í samstarfi Vefsýnar og ÍMARK en nú verður sú breyting á að verðlaunin eru veitt af ÍMARK og nokkrum aðilum í grasrót vefiðnaðarins, væntanlegum vísi að samtökum vefiðnaðarins. Þetta er í fimmta skipti sem verðlaunin eru veitt og í ár eru það ISNIC, Íslandsbanki, KB Banki og Landsbankinn sem styðja verðlaunin með glæsilegum framlögum.

Söfnun tilnefninga til Íslensku vefverðlaunanna fór fram á þessum vef frá 9. til 16. nóvember og verðlaunin verða svo afhent á lokaðri hátíð í IÐNÓ þriðjudaginn 29. nóvember að viðstaddri Valgerði Sverrisdóttur, iðnaðar- og viðskiptaráðherra.

Líkt og áður eru verðlaun veitt í fimm flokkum:

Besti íslenski vefurinn 
Besti fyrirtækisvefurinn 
Besti afþreyingarvefurinn 
Besta útlits- og viðmótshönnunin 
Besti einstaklingsvefurinn 
Til verðlauna fyrir besta einstaklingsvefinn hafa þessir verið tilnefndir: 
(xxx.is 
www.xxx.is 
xxx.com/xx 
www.xxxx.com 
www.xxxx.is)€xxx
Við sjáum hvernig fer á morgun, en ég sé, að Margeir St. Ingólfsson hefur einnig komið að gerð vefjarins (www.xxx.com)€xxx.
