miðvikudagur 07. júní 2006 
Stjórnlaus atburðarás
Innan Framsóknar falla nú öll vötn til Brúnastaða. Það þurfti litla framsýni til að spá því hér á síðunni í fyrradag. Ég tók þó eftir að forsíður dagblaðanna voru á öðru máli - töluðu um óvissa stöðu Guðna - sem framvindan hefur sýnt að var kolrangt mat. 

Upplýst er að Halldór fékk hann til að fallast á samkomulag um að þeir hættu báðir, svo fremi full samstaða næðist. Samkomulagið breyttist, skv. lýsingu Guðna, af því samstaðan var ekki fyrir hendi, og Halldór kynnti annað samkomulag á Þingvallafundinum en Guðni var aðili að. Þarmeð$(cmp,dem+adv,1-2|Þar með) var hann laus undan samningnum.

Um leið var Guðni búinn að taka Halldór á ippon∞(jap). Forsætisráðherra, sem er búinn að tilkynna afsögn, getur ekki hætt við það. Þarmeð$(cmp,dem+adv,1-2|Þar með) var brautin rudd fyrir valdatöku Guðna - svo fremi hann kjósi það sjálfur. Í öllu falli mun hann úr þessu ráða hver verður næsti formaður Framsóknar.

Einn af stuðningsmönnum Guðna í þessari stjórnlausu atburðarrás¢(cmp,gensg-genpl|atburðarás) hefur verið Þorsteinn Húnbogason, sem skrattaðist sem mest gegn Birni Inga Hrafnssyni í prófkjörinu. Þorsteinn er kvæntur ágætri konu, sem málinu tengist lítillega - Siv Friðleifsdóttur. 

Svo það er því fæstum innvígðum undrunarefni að milli Guðna og Sivjar er að myndast eins konar bandalag. Siv sjálf ætti hugsanlega möguleika á að vinna Guðna. Hún og helsti stuðningsmaður hennar - sem fyrr er nefndur - telja þó bersýnilega að Guðni eigi að taka kosningaslaginn. Fari hann illa axlar Guðni sín skinn, og Siv hefur greiða leið í formennskuna. 

Nái Guðni góðum árangri fær Siv þann valdastól í flokki og ríkisstjórn, sem hún vill. Hún vill helst verða utanríkisráðherra, talar tungum, m.a. norsku betur en innfæddir, að vísu með blæ af siglfirskum hreim, og fína ensku. Hún hefur ágæta reynslu af alþjóðamálum sem fyrrum€fyrrverandi samstarfsráðherra Norðurlanda, og eftir setu í Evrópuráði þar sem hún tók virkan þátt í umræðum. Hversvegna$(cmp,dem+pp,1-2|Hvers vegna) væri ekki hægt fyrir Framsókn að setja hana strax í þann stól? Fyrsta konan og allt það? Hin íslenska Kondólísa? Svo mikið er víst, að stutt vera hennar í heilbrigðisráðuneytinu bendir ekki til að hún sé ómissandi þar, og hugsanlega að brottför hennar þaðan kynni heldur að bæta heilsufar ríkissjóðs í aðhaldsári. 

Framsókn verður því ekkert að vanbúnaði að manna utanríkisráðherrastólinn, og þarf ekki að krefjast fjármálaráðuneytisins. Siv verður fjarri innanflokksátökum á ferðalögum sínum sem utanríkisráðherra, og kemur því táhrein að formennskunni þegar Guðni lætur af henni eftir fá ár. Og Sjálfstæðisflokkurinn þarf ekki að standa í uppstokkunum nema flutningnum á Geir niður í Stjórnarráðið við Lækjartorg, og af hans hálfu er vitaskuld út í hött að verða við kröfu Framsóknar um eitt ráðuneyti til viðbótar. Helstu rökin gegn því er auðvitað sú staðreynd, að það var ekki að ósk íhaldsins, sem þessar breytingar urðu, heldur voru þær að öllu leyti heimasmíð ramsóknar$(typo,stem,0-1|Framsóknar).

Ég minnist þess ekki að hafa séð jafn illa teflda skák og þá sem harkaliðið í kringum Halldór missti úr unninni stöðu niður í gjörtapað tafl. Það stafar ekki síst af því að innvígðir láku leyndarmáli formannsins - og settu þarmeð$(cmp,dem+adv,1-2|þar með) stöðu hans og áform upp í loft.

Jónína Bjartmarz brimar af löngun til að verða formaður, varaformaður eða ritari, bara eitthvað, og er í þeirri stöðu að geta ekki nema styrkt sig í framboði. Í hennar sporum myndi ég bjóða mig fram gegn Guðna, höfða til kvennafylgis og þéttbýlisbófanna í flokknum. Hún gæti komið á óvart, og örugglega stóreflt sína stöðu. Guðni verður að forðast átök, og það mun hann gera með því að lofa henni ráðherrastól¥(ráðherrastól.)

Hann er síðan í þeirri stöðu að eiga mun fleiri kosta völ en Finnur nokkru sinni til myndunar ríkisstjórna. Hann þarf ekki annað en taka þá skynsamlegu ákvörðun að kasta stóriðjustefnunni, og þá étur hluti stjórnarandstöðunnar úr lofa¢(vow,stem,a-á|lófa) hans, og tekur hann með í ríkisstjórn - ef svo verkast. Hann gæti líka reynt samstjórn með Sjálfstæðisflokknum, en fengi miklu minna út úr því fyrir flokkinn, því varla fá þeir meirihluta og yrðu að kippa Frjálslyndum með.

Á meðan vonar Sjálfstæðisflokkurinn að hann geti snarað VG inn í ríkisstjórn fyrir eða eftir kosningar. VG er nú orðið að óskakandídat þeirra samkvæmt plani B sem líka fæddist á ritstjórnarskrifstofum Morgunblaðsins. Verst er þó fyrir VG - þar sem líka er að finna sterka og vaxandi menn sem renna hýru auga af sögulegum ástæðum til samstjórnar með íhaldinu - að plottin hans Styrmis hafa í seinni tíð haft sterka tilhneigingu til að ganga ekki upp eða enda í formi tölvubréfa á forsíðum andstæðingablaðanna.

Í öllu falli, þá tók Guðni flokkseigendafélagið á ippon∞(jap), og nýja flokkseigendafélagið sem hann er að mynda þessa dagana vinnur nú að því öllum árum að flýta flokksþingi svo Halldór geti ekki staðið við hótun sína um að fara um landið til að undirbúa flokksmenn fyrir flokksþingið - sem var vitaskuld ekkert annað en framsóknardulmál fyrir herferð gegn framboði Guðna.

Það dregur mjög hratt úr völdum formanna, sem hafa tilkynnt að þeir séu á förum. Halldór ræður litlu um atburðarrásina¢(cmp,gensg-genpl|atburðarásina) sem nú er farin stjórnlaus af stað. Þingmennirnir, sem allir eygja sneið af kökunni, eru þegar byrjaðir að valda stöður, hættir að tala fjálglega um Finn, og vilja vild þeirra sem hafa ketil valdanna á knjám sér. Halldór hefur semsagt$(cmp,conj+verb,1-2|sem sagt) ekki lengur vald til að ráða hverjir halda áfram sem ráðherrar, og hverjir koma inn sem nýir ráðherrar. Það er ekki einu sinni víst, að Valgerði - helsta fjandmanni Guðna í Framsókn að frátöldum formanninum og Finni - takist að verja eigið sæti.

Á meðan ríkir vargöld í Framsókn. Formaðurinn hefur lýst vantrausti á varaformanninn, sem endurgeldur með því að segja að Halldór hafi ekki sagt rétt frá. Valgerður, sá ráðherra sem handgengnastur er formanninum, hefur á móti lýst vantrausti á verðandi formann. Jónína Bjartmarz, Valgerður og Anna Kristinsdóttir, hafa sömuleiðis lýst vantrausti á Siv, og kenna henni um hluta af óförum flokksins. Þær krefjast þess að hún líka segi af sér - einsog ritari hafi einhvern tíma skipt máli um gengi flokka.

Í reynd er skollið á stríð á milli vinstri og hægri arma flokksins, þar sem Guðni er herforingi vinstrisins en Valgerður og leifar Dóraklíkunnar liðsspjótar hægri vængsins. Svona lítur flokkurinn út, sem Sjálfstæðisflokkurinn ætlar að starfa með. Verði honum að góðu.

Sjálfstæðisflokkurinn mun drattast með Framsóknarflokkinn einsog myllustein um háls, og kikna í hverju spori. Guðni mun nota hvert tækifæri til að sýna kraft sinn í samskiptunum við íhaldið. Halda menn að hann láti það verða sitt fyrsta verk að setja Íbúðalánasjóð út á gaddinn? Setja RÚV aftur á dagskrá? Halda áfram einkavæðingarruglinu? Mér býður í grun að hann muni meira að segja setja rauða spjaldið á frekari álver. 

Ágreiningsefnin munu hrannast upp, og atburðarrásin¢(cmp,gensg-genpl|atburðarásin) og hjaðningarvígin sem þegar hafa orðið eru nóg til að rýja ríkisstjórnina trausti, og gera hana óstarfhæfa þegar kemur að erfiðum málum - einsog efnahagsmálunum. Niðurstaðan vefst ekki fyrir nokkrum manni - allra síst Sjálfstæðismönnum: 

Framsókn er ekki lengur stjórntækur flokkur. Hún verður að tjasla sjálfri sér saman áður en nokkur flokkur getur unnið með henni. Það mun líða nokkur tími þangað til hún gagnast til annarra verka en innanflokksátaka. Því væri farsælast fyrir þjóðina að gengið yrði til kosninga. En það er Halldór sem enn hefur þingrofsvaldið...

