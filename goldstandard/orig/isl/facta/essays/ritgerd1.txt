Maðurinn vísindin og náttúran
Frá örófi aldar höfum við mennirnir verið að berjast fyrir lífi okkar, við höfum verið að berjast við náttúruna. Við höfum oftar en ekki tapað orrustu en við höfum ekki tapað stríðinu. Frá því að fyrsta fruman kom í heiminn þurfti hún að berjast við náttúruöflin, hún þurfti að berjast fyrir lífi sínu. Margar milljónir dóu en nokkrar lifðu af. Þessar nokkrar gerðu lífinu kleift að þróast, þær gerðu okkur að mönnum. Það er engum blöðum um það að flétta að þróunin hefur verið gífurlegt, við erum orðin efst í fæðukeðjunni, við getum í raun nánast allt, flogið, synt, farið á dýpstu hafsbotna og klifrað hæstu fjöll. Því miður höfum við náð þvílíkri yfirburðastöðu að við höfum farið út í stríð, ómeðvitað stríð við náttúruna. Þróunin sem tengist vísindunum blóðböndum hefur gert það að verkum að við höfum eyðilagt mjög mikið, við höfum tætt niður regnskóga, mengað vötn og nánast eyðilagt lofthjúpinn. Af hverju, hvers vegna og hvernig endar þetta?
Það er alveg á hreinu að við viljum lifa, við viljum lifa góðu lífi og fyrirhafnalausu og til þess erum við til í að ganga ansi langt. Það má segja að vísindin snúist að miklu leiti um að gera okkur lífið auðveldarar við finnum upp bílinn, flugvélina, skipið og lyftur til þess að geta ferðast á meiri hraða, til þess að geta ferðast fyrirhafnalaust. Þetta er allt í samræmi við þróunarkenningu Darwins, þeir hæfustu lifa af. Þeir sem geta ferðast á mestum hraða og þeir sem geta gert það án áhyggja eru tvímannalaust hæfari en þeir sem standa fastir á sama stað og þurfa að fara sínar ferðir fótgangandi, eins og dýrin. Við þróuðumst reyndar fljótt fram úr dýrunum, við urðum veiðimennirnir, við veiddum rándýrin sem áður voru efst í fæðukeðjunni, þetta gerði það að verkum að við enduðum á toppnum. Við erum því efstir, lang efstir í fæðukeðjunni. Það hefur haft í för með sér að við erum farin í áðurnefnt stríð. Stríðið sem við erum að vinna í dag, en hvað gerist á morgun það veit enginn.
Við höfum skaða jörðina gífurlega. Við útrýmum dýrum, fellum heilu regnskógana, mengum heilu jarðsvæðin. Þetta er allt gert til þess að við getum lifað betra lífi. Við viljum fá klósettpappír, við viljum fá rafmagn og spreyja hárið okkar með hárlakki. En þetta kostar allt fórn, fórn sem við höfum hingað til verið til í að gefa. Sú fórn er náttúran. Lofthjúpurinn sem umlykur jörðina er að niðurlotum kominn vegna okkar, vötn eru að eyðast vegna okkar og heilu sjávarsvæðin eru ónýt einnig vegna okkar, er það eitthvað skrýtið að náttúran er ekki besti vinur mannsins, er það skrýtið að hún vilji okkur burt. 
Við höfum reyndar farið langt með að temja náttúruna að einhverju leyti, en náttúran verður samt sem áður ekki taminn að öllu leyti. Við getum ekki ráðið örlögum okkar, lífið er ekki endalaust, því getur lokið sviplega af náttúrurnar hendi, jafnt rigningunni sem vindinum. Lífið okkar er aðeins endalaust kapphlaup við að lifa sem lengst, ef einhver reynir að neita því að við séum í kapphlaupi við tímann, þá er hin sami einn á báti, einn á báti þeirra sem er sama hvort þeir lifi eða deyi. Endalaus barátta okkar við dauðann gerir það að verkum að vísindamenn leggja allt kapp sitt á að svindla á náttúrunni og skapa hin fullkomna mann. Við reynum t.d. að kortleggja DNA, við reynum að finna lyf við öllum sjúkdómum, þessi lyf eru reyndar aðeins tímabundin, þar sem takmark okkar er að reyna að finna og eyða öllum göllum mannsins.. Við viljum lifa endalaust, fyrirhafnalaust og áhyggjulaust. 
Það er ástæða fyrir því að við eigum bara að lifa í takmarkaðan ára fjölda. Höldum við virkilega að það sé enginn ástæða að baki þess að við byrjum að hrörna með aldrinum, það hægist á okkur, við verðum veikbyggðari og viðkvæmari, okkur er ætlað að deyja þegar við náum ákveðnum aldri. líf okkar á ekki að vera endalaust. Þetta er ástæðan fyrir því að þegar við finnum lyf við sjúkdómum sem hafa herjað á okkur í gegnum aldirnar, þá kemur alltaf einhver annar sjúkdómur upp. Það þarf að sporna við þróun mannsins. Þess vegna er náttúran óvinur okkar, hún er það sem spornar við okkur, hún vogar sér að vera óvinur okkar og deyða okkur, við mennirnir viljum ekki eiga neina óvini, sama hvað það kostar. En náttúran er alvit, hún er móður jörð, hún getur bara fætt og klætt ákveðið margar mannverur, þess vegna deyjum við en ekki vegna þess að henni er ill við okkur.
Við erum að moldu kominn og verðum að moldu. Þannig er lífshringurinn, það er ekkert sem við getum gert sem gerir það að verkum að það breytist. Hinir hæfustu munu lifa af. Við erum í stríði við náttúruna, spurning er bara hver vinnur, sigurvegarinn mun koma í ljós á endanum, hvort sem það verða mennirnir eða náttúran.

