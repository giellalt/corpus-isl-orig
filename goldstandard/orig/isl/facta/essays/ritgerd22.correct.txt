Hverjar eru framtíðarhorfur ungs menntafólks á nýrri öld?
Maður lifir og það eina sem í raun er víst er að við deyjum. Lífsgæðakapphlaup unga fólksins verður þó alltaf harðara og harðara. Kröfurnar verða alltaf meiri og meiri. Maður verður að vera með háskólagráðu, sjálfstæðar hugmyndir og helst eigið fyrirtæki. Ungi maðurinn er þó alltaf skrefi framar ungu konunni, sem samt þarf að vera ofurkona. Fólk verður svo upptekið af framanum að það gleymir því sem í raun eru mikilvægustu lífsgæðin, hamingjunni og augnablikinu sem er að líða. Dagurinn líður áfram í stressi og fólk gleymir að njóta þess að lifa. Framboð af vel menntuðum einstaklingum verður alltaf meira og meira, en verður alltaf næg atvinna fyrir allt þetta fólk?
Framtíðarhorfur ungs menntafólks á nýrri öld eru bjartar en maður þarf samt að berjast hart í samkeppninni. Það er ekki lengur nóg að vera með stúdentspróf ætli maður að vera með¥(með nógu) háar tekjur til að hafa efni á öllu því sem maður þarf að eiga í dag. Með hverri kynslóð verða kröfurnar meiri og meiri. Samkeppnin er hörð en maður verður að gera sitt besta til að fylgja kapphlaupinu. Framboð af vel menntuðum einstaklingum verður þar af leiðandi alltaf meira og meira. Það er í lagi í dag þar sem mörg fyrirtæki eru enn í hröðum vexti. En verður það alltaf þannig, mun framboðið ekki fara fram úr eftirspurninni einn góðan veðurdag? Með áframhaldandi kapphlaupi unga fólksins mun það líklega gerast. Þá sjáum við kannski aðeins betur tilganginn með lífinu. Þá sjáum við hvað er mikilvægt því lífið hefur upp á svo margt annað að bjóða.
Amma mín og afi fóru ekki í menntaskóla en þau eru líklega hamingjusamasta fólk sem ég þekki. Þau búa í litlu bleiku húsi og gera gott úr því sem þau eiga. Þau safna pening£peningum á veturna og fara til Ítalíu á sumrin. Þar leigja þau sér bíl, keyra upp í sveit og tjalda litla bláa tjaldinu sínu. Þau fara mikið út að ganga saman og njóta þess að hafa hvort annað. Það er einmitt þetta sem gefur lífinu gildi.
Lífið hefur nefnilega upp á svo margt að bjóða. Eitt heilræði er að lifa í dag eins og maður deyji$(infl|deyi) á morgun, og að segja það sem maður vildi segja við þá sem manni þykir vænt um ef maður ætti að deyja á morgun. Að njóta þess að vera með þeim sem manni þykir vænt um og að gera það sem veitir manni ánægju gefur manni svo ótrúlega mikið. Annað er að gera eitthvað barnslegt og frekar tilgangslaust, fara í gömlu góðu vaðstígvélin og stappa í pollum í rigningunni og bara njóta þess að vera til og að anda fersku lofti.
Góð menntun er auðvitað af hinu góða og frábært að fólk hafi áhuga á að læra. Menntun er í raun orðin forsenda fyrir því að lifa góðu lífi. En menntun í dag breytist með hverjum deginum sem líður með vaxandi kröfum. Í dag þarftu að ákveða hvað þú ætlar að verða þegar þú verður stór þegar þú ert 14 ára og þú byrjar strax að móta framtíðarstöðu þína. Sumt af því sem foreldrar mínir lærðu í menntaskóla, lærði ég í grunnskóla. Í dag eru bækur sem kenndar eru í háskólum komnar inn í kennsluskrá menntaskólanna. Þegar samkeppnin er orðin svona hörð neyðast sumir til að læra meira til að ná nógu góðum tekjum til að halda uppi heimili. En þegar samkeppnin er komin út í öfgar er voðinn vís og fólk festist í straumi framans.
Í ensku er komið nýtt orð yfir þetta ýkta lífsgæðakapphlaup, «careerism∞(eng)», og gerðar hafa verið margar rannsóknir tengdar því. Ný bresk rannsókn sýndi t.d. að 40% af konum sem hafa komið sér upp góðum atvinnuframa eiga ekki börn. Ástæðurnar voru margar, en um 20% þessara kvenna vildu ekki eyðileggja líkama sinn. Oft hefur hamingjumunstur verið rannsakað og það nánast sannað að lágtekjufólk er yfirleitt hamingjusamara. Lágtekjufólkið lifir hamingjusamt í litla kotinu sínu og er ánægt með það sem það hefur. Hátekjufólkið fær aldrei nóg og vill alltaf eignast meira. Þetta er eins og baktería sem grípur um sig í fólki og ágerist. Þetta er einmitt það hræðilega sem getur gerst hjá þeim sem setja framann framar öllu öðru, m.a.s. sjálfum sér. Að eignast barn er yndislegasta upplifun sem hægt er að upplifa heyrir maður frá nánast öllum mæðrum. En tilhugsun sumra kvenna um að það geti eyðilagt framann og líkamann sem búinn er að vera hjá einkaþjálfara í mörg ár er merki um þau slæmu áhrif sem þessi harða samkeppni lífsins hefur.
Ofurkonan þarf að vera með háskólagráðu, vinna allan daginn, fara í líkamsrækt og vera í góðu formi. Hún þarf að sjá um heimilið og börnin, vera góð eiginkona og góður elskandi, dugleg í saumaklúbbnum og líta vel út. Maðurinn stendur þó alltaf skrefi framar, framalega séð. Kröfurnar til einstaklinganna verða of miklar, svo miklar að þeir vita ekki lengur hverjir þeir sjálfir eru. Líf þeirra snýst um að vinna og að líta vel út.
Þetta er harður heimur en við megum ekki gleyma öllu því yndislega sem lífið hefur upp á að bjóða. Einn daginn verður framboð af vel menntuðu fólki örugglega meira en eftirspurn eftir því. Það er kominn tími til að slaka aðeins á. Það er nóg að fara út í göngutúr í góðu veðri og hlusta á fuglasöng. Við megum ekki gleyma því hver við erum, og hvað við viljum í rauninni fá út úr lífinu. Við megum heldur ekki gleyma öllu fólkinu í kringum okkur sem okkur þykir svo vænt um. Einn daginn deyjum við nefnilega og væri þá ekki betra að hafa eytt tímanum einhvers staðar annars staðar en inn£inni á einhverri skrifstofu í flottum fötum. Væri ekki betra að njóta þess að vera til, finna hamingjuna og brosa á hverjum degi af hreinni hamingju? Jú, svo sannarlega, því hamingjan gefur okkur lífskraft og hamingjan er allt það sem við í rauninni þörfnumst þegar öllu er á botninn hvolft.
Langt af fjöllum hríslast lækirnir og laða þig margir til fylgdar. En vegurinn er einn, vegurinn velur þig, hvert spor þitt er stigið. Og frá upphafi allra vega fór enginn þá leið nema þú.

