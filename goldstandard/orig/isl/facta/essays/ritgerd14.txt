3. Stutt ritgerð - Fornöld
Já ummerki og áhrif Grikkja og Rómverja sjást víða í dag. Grikkir voru í fornöld vagga lista, vísinda og menningar. Í listum náðu þeir fullkomnu valdi á mannslíkamanum sem sést meðal annars í höggmyndalist þeirra. Þeir byggðu stórkostleg hof þar sem átrúnaður á guði þeirra fór fram og höfðingjar þeirra höfðu aðsetur. Stíll þeirra í byggingalist sést víða um heim, sérstaklega súlurnar í byggingunum. Grikkir voru frekar frjáls þjóð í fornöld að því leyti að þeim leyfðist frjáls hugsun og pælingar um tilurð heimsins. Ýmsir heimspekingar komu á sjónarsviðið svo sem Sókrates og Aristóteles sem meðal annars kom með jarðmiðjukenninguna sem hafði áhrif á sýn manna á heiminum í aldir á eftir. Heimspekingarnir komu með alls kyns lögmál sem enn í dag standast tímans tönn og eru grunnur að mörgum lögmálum sem hafa komið fram á seinni tímum. Þetta á sér til dæmis stað í stærðfræði. Í vísindum svo sem læknis og líffræði lærðu Grikkir mikið af egyptumsem höfðu kannað líkamann og starfsemi hans ótrúlega vel. Rómverjar lögðu í raun ekki mikið í viðbót við Grikki í listum og vísindum en þeir náðu að þróa alls kyns hluti sem komu til góða fyrir þjóðfélagið svo sem vatnsveitukerfi fyrir borgir. Þegar Germanar eða barbararnir voru með völd í Evrópu lagðist öll menning og menntun niður en afrakstur Grikkja og Rómverja varðveittist í klaustrum. Ef þetta hefði ekki varðveist er erfitt að ímynda sér hvernig heimurinn lyti í dag. Við værum að líkindum miklu vanþróaðri en við erum, sérstaklega í læknisfræði og í lífssýn okkar.

