"... maðurinn finnur það sem hann leitar að, og sá sem trúir á draug finnur draug.»
Hvað er það sem við leitum að? Hvað viljum við sjá og hvað viljum við heyra? Margir sjá aðeins það sem þeir vilja sjá og heyra. Aðrir segjast ekki sjá það sem þeir hefðu viljað sjá og heyra það sem þeir óskuðu sér að heyra.
Það er kyrrlátt haustkvöld og máninn starir á gamlan mann sem röltir niður Skólavörðustíginn. Það er rigning og gráleit húsin gjóa augunum til hans. Gamli maðurinn er þungt hugsi og veltir því fyrir sér hvort líf hans hafi orðið eins og hann vonaðist til. Í bernsku hafði hann dreymt um að verða hamingjusamur fjölskyldufaðir með góðar tekjur. Jú, hann var rithöfundur með ágætis tekjur, giftur og átti tvær uppkomnar dætur en honum fannst hann vera tómur innra með sér, honum finnst eitthvað vanta. Var hann eftir allt saman eins hamingjusamur og hann vonaðist eitt sinn til að verða?
Eðlilegt er að fólk velti því fyrir sér hvort það hafi fundið hina einu sönnu hamingju. Fólk í örvæntingarfullri leit að hamingjunni á það oft til að týna sjálfu sér í leitinni. Leitin verður því svo mikið hugarefni og það veltir sér svo mikið upp úr því að finna hamingjuna að það gleymir að líta í kringum sig. Það leitar svo vel að það leitar framhjá hamingjunni. Lítill kettlingur sem trúir því að hamingjuna sé að finna í skottinu sínu hleypur hring eftir hring en klófestir aldrei hamingjuna, alveg sama hve lengi og hratt hann hleypur. Hætti kettlingurinn að reyna að eltast við hamingjuna á hún eftir að finna hann. Hamingjan er alltaf til staðar, maður þarf bara að vera með opin augun, því hún leynist oft í minnstu hlutum og á ólíklegustu stöðum.
Heilinn er afar flókið fyrirbæri sem reynist mönnum oft illskyljanlegt. Miðstöð líkama okkar getur hleypt alls kyns hugmyndum af stað. Til er fólk sem trúir á yfirnáttúrulega hluti eins og drauga en aðrir trúa engu slíku. Trúin getur verið svo sterk að heilinn fer hreinlega að búa til ótrúlegustu hluti og sumir halda því fram að þeir heyri óútskýranleg hljóð og sjái furðulegar verur á stjá£stjái . Þeir sem hins vegar trúa ekki á yfirnáttúrulega hluti finna alltaf góða og gilda ástæðu, að þeirra mati, yfir undarlegum hljóðum og halda því fram að allir hlutir eigi sér einhverja skýringu.
Trúir þú á himnaríki eða trúir þú á helvíti? Margir velta því fyrir sér hvað verði um sál okkar eftir að við deyjum. Fólk trúir ýmist á líf eftir dauðann eða ekki. Mörgum finnst óþægileg hugsun að vita ekki hvað taki við eftir lífið á jörðunni. Það er vísindalega sannað að heilinn slekkur á stöðvum sínum í sérstakri röð þegar við deyjum. Ein stöðin eru minningar okkar og við sjáum dýrmætustu minningar okkar flökkta fram hjá okkur í huganum. Næsta stöð sem slokknar á sýnir okkur staðinn sem við endum á, það er þann stað sem við trúum að við endum á. Kona sem ég þekki lenti í hörðum árekstri og var nær dauða en lífi. Seinna sagði hún mér að hún hefði séð skært ljós og allt hefði verið hvítt, bjart og ólýsanlega fallegt. Hún trúði svo heitt að hún færi upp til himnaríkis að í dái sínu fór hún hálfa leið á staðinn sem hún óskaði sér að enda á. Það sama á við um helvíti. Þeir sem trúa á kraumandi helvíti undir€í jörðinni fara víst þangað í huganum eftir að vist þeirra lýkur á jörðu. 
Tilfinning mín er að ekkert sé til sem heiti líf eftir dauðann eða himnaríki og helvíti. Lífið er dýrmæt gjöf sem guð gaf okkur og við skulum fara vel með líkama okkar og sál því við lifum aðeins í þetta eina skipti. Veiti það fólki vellíðan að trúa á yfirnáttúrulega hluti er það hið besta mál. Ég hugsa samt að þeir sem trúi á sjálfan sig og leiti inn á við, komist langleiðina í lífinu. Eðlilega hugsar fólk um það hvort það hafi fundið það sem það ætlaði sér að finna í lífinu og hvort það hafi spilað vel úr öllum spilum sínum. Rétt eins og gamli maðurinn, sem velti vöngum yfir því liðna eina kvöldstund og hugsaði um hvort hann hefði fundið hamingjuna.
Vísindi og trú
Vísindi og trú eru ólík mál sem skarast á mörgum sviðum og skapa hörð deilumál. Trú er eitthvað sem heimurinn getur ekki sameinast um. Á meðan við getum ekki sameinast um trú getum við ekki verið á einu máli um hvort vísindi séu af hinu góða. 
Flestir trúa á eitthvað æðra vald en láta ekki trúna stjórna lífi sínu. Vísindamaður getur alveg trúað á guð en hann er fyrst og fremst vísindamaður en ekki haldinn neinum trúarofstopa. Vísindamenn eru í svipuðu hlutverki og trúarleiðtogar voru hér áður fyrr. Þeir gefa fólki von um betri tíma. Trúnni hefur í raun á mörgum stöðum verið skipt út fyrir vísindi. Vísindi eru komin það langt að þörfin á því að leyta sér huggunar og hjálpar hjá einhverju æðra hefur minnkað. Vísindi eru farin að laga það sem trúin bætti upp hér áður fyrr.
Trú hefur verið notuð til að réttlæta styrjaldir frá örófum alda og er engin breyting þar á t.d. í miðausturlöndum. Þar hefur stoðin sem trúin byggir á hrunið og trúin notuð sem réttlæting valdafíknar og grimmdar. Hugsunin um að ef þú breytir rétt mun eitthvað gott bíða þín eftir dauðann hefur brenglast. Að breyta rétt er ekki lengur að vera góður við náungann. Merkingin hefur breyst á þann veg að nú skal koma öllum þeim sem ekki eru sammála ákveðinni túlkun á guðs orðum fyrir kattarnef. Val og refsing á syndurum er ekki lengur í guðs höndum heldur dauðlegra manna sem telja sig vera guðs útvalda þjóð og túlkun þeirra á orðum guðs sé sú sem allir ættu að fara eftir. 
Fólk deyr vegna trúar sinnar og þá ekki bara í styrjöldum. Vottar Jehóva mega ekki fá blóðgjöf og kaþólskar konur mega ekki fara í fóstureyðingu þótt hvorki móðir né barn muni lifa meðgönguna af. Þessi tvö dæmi sína mjög skýrt að trúin hamlar fólki til að nýta sér vísindi og getur hamlað framför vísinda í heiminum.
Í þeim löndum þar sem trú ræður ríkjum hafa engar framfarir orðið. Lönd þessi eru meira en öld á eftir vestrænum ríkjum í þróun og hafa staðnæmst þar. Í stöðnuðum ríkjum trúarofstopa er ríkjandi vítahringur því börnin læra það sem fyrir þeim er haft. Þar læra drengirnir að hetjurnar og fyrirmyndirnar eru þær sem hætta lífi sínu í nafni trúarinnar. Drengirnir læra að aðeins með því að gera slíkt hið sama verði þeir viðurkenndir sem verðugir einstaklingar í augum guðs. Stúlkurnar eru aðeins nýttar til þess að framleiða drengi og sjá um heimilið. Þær eru sá hluti samfélagsins sem má ekki sjást og þeim er haldið aftur af umhverfi sínu. Lækning við krabbameini skiptir fólk þar engu. Trúin er sú að miklu betri staður bíði þeirra þegar það deyr.
Mikið uppgangstímabil hefur verið í vísindum seinustu ár. Ber þar hæst klónun á kindinni Dollý sem var áberandi í fréttum fyrir nokkrum árum. Hefur þetta vakið upp margar spurningar um hvort hægt sé að klóna mannsfóstur. Í þeirri umræðu hefur mikið verið talað um siðfræðina og er hægt að segja að siðfræðin sé hin nýja trú sem allt skal bera saman við. Siðfræðin hefur haft áhrif á vísindi í Bandaríkjunum en þar var sett bann við klónun. Hefur þetta verið leyft annars staðar í heiminum og nú berast fréttir af því að kona gangi með klónað mannsfóstur. Siðfræðin spáir í því hvort klónun mannsfósturs sé framför í vísindum eða afturför til að uppfylla villtustu óra vísindamanna.
Íbúar heimsins skiptast í þá sem trúa á guði og þá sem trúa á vísindi. Jafnvægi verður að finnast á milli trúar og vísinda og búa verður til viðmið sem allur heimurinn getur sæst á. Trú og vísindi verða að mæla sig við ákveðna siðfræði. Erfitt er að skilgreina siðfræði en ég tel að hver finni það hjá sér og sé dæmdur af umheiminum ef hann gerir það ekki. 
Í hinum vestræna heimi hafa vísindin sigrað stríðið við trúnna. Þar er miðað við siðfræði frekar en trú þegar rannsóknir eiga sér stað og taka á ákvarðanir. Hefur þar að mínu mati verið unninn mikill sigur. Auðvitað á trú og vísindi að geta farið saman en staðreyndin er sú að þau gera það ekki. Uppgangur vísindanna var of hraður til þess að heimurinn allur gæti losað sig við forn gildi.
