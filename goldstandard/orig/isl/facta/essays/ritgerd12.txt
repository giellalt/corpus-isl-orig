Stór ritgerð - A
Landafundirnir hófust í kjölfar þess að land skorti, fólki fannst þrengt að sér og ekki var til nægt land til að rækta. Þess vegna tók það á það ráð að flytjast til annarra landa. Einnig spilaði trú manna inn í. En fólk gat ekki sætt sig við það að vera þröngvað til að taka hina og þessa trúna, það vildi fá að ráða trú sinni sjálft. Ameríka varð fyrir valinu hjá mörgum. En í kjölfar þess að Kólumbus fann Ameríku flutti hann með sér nýjar nytjajurtir til Evrópu sem auðvelt var að rækta svo sem maís og kartöflur. Þarna var komin fæða sem auðvelt var að rækta og allir höfðu efni á. Kartöflur urðu undirstöðufæða hjá mjög mörgum. Fólk dró þær ályktanir að gott væri að vera í Ameríku og fór þess vegna að flykkjast þangað. Á þessum tíma voru í Ameríku aðallega nýlendur Breta og Frakka. Þeim gekk misvel að eiga samskipti við frumbyggja álfunnar, Frökkum gekk þó töluvert betur en Bretum og er ástæða þess einkum sú að Frakkar vildu ekki endilega landsvæði indíánanna, heldur vildu þeir eiga viðskipti við þá. Bretar hins vegar áttu í miklum illdeilum við indíánana út af því að þeir ásældust landsvæði indíánanna. Annað sem Bretar höfðu þó með sér var það að þeir leyfðu indíánunum að halda sínu kerfi það er þeir þurftu ekki endilega að aðlagast breskum siðum og venjum og taka upp breskt kerfi. Frakkarnir tóku þannig á málunum að um leið og indíánarnir voru farnir að tileinka sér siði og venjur Frakka þá voru þeir orðnir jafn mikilvægir í þjóðfélaginu eins og aðrir Frakkar. Þetta fannst indíánunum ekki nógu gott því þeir vildu halda í sína siði og þess vegna var svolítið stirrt á milli Frakka og indíána en samt var sambandið mun metra á milli þeirra en Breta og indíána. Í kjölfar landafundanna komst á þríhyrningaverslun á milli heimsálfanna. Afríka flutti þræla til Ameríku sem flutti sykur, baðmull og fleiri vörur til Evrópu sem flutti svo aftur iðnvörur til Afríku. Mikill gróði var af þessari verslun og vildu sem flestir fá að taka þátt í henni. Þrælahald setti svip sinn á nýlendurnar, þrælarnir voru látnir vinna á ökrunum við erfiðisvinnu, skiptist Ameríka í tvo hluta í afstöðu sinni til þrælahalds. Annars vegar í Norðurríkin sem voru á móti þrælahaldi og hins vegar í Suðurríkin sem voru fylgjandi þrælahaldi, en þar voru þrælar helmingur íbúa. Þess má geta að Danmörk var fyrsta landið sem setti lög sem bönnuðu þrælahald.
Í sambandi við iðnbyltinguna er talað um tvö skeið það fyrra átti sér stað frá 1750 til 1850 og var það tímabil bara bundið við England. Síðara stig hennar tók svo við eftir 1850 en þá voru Bandaríkin, Þjóðverjar og Frakkar einnig komnir til sögunnar. Iðnbyltingin í Englandi hófst fyrst og fremst af því að fólki fjölgaði mikið á þessum tíma og gerðar voru kröfur um að bændur framleiddu meira, framleiðslan varð að duga fyrir mun fleiri íbúa en oft áður. Miklar framfarir urðu í tæknigeiranum og fundnar voru upp ýmsar nýjar leiðir sem auðvelduðu og flýttu fyrir því sem áður hafði tekið óþarflega langan tíma. Í kjölfarið flutti mikið af fólki úr sveitum í bæina í þeirri von um að fá vinnu í verksmiðjunum. Þetta leiddi svo af sér að fólki fjölgaði ennþá meira því að nú var ungt fólk farið í auknu mæli farið að giftast yngra og stofna fjölskyldur. Heilsugæslan hafði líka tekið mikinn kipp og dánartala lækkaði til muna. Farið var að byggja skurði út um allt England, þeirra hlutverk var að auðvelda og stytta vegalengdina og tímann sem það tók almenning að fá ýmsar vörur í hendurnar. Síðan tók járnbrautin við og loks skipin. Þessar framkvæmdir urðu til þess að ferðaiðnaðurinn fór að blómstra. Á seinna skeiðinu voru svo fleiri lönd komin inn í þetta, iðnaðarframleiðsla leit dagsins ljós og framfarir urðu gífurlegar. En svo skall kreppan á af fullum þunga. Kreppan var til þess að fjölskyldur tóku sig saman og fluttu frá Englandi til Ameríku en í Ameríku áttu allir þeir sem voru nógu duglegir að geta orðið ríkir. Þarna hófst annað tímabil þar sem mikið af fólki flutti búferlum sínum. Sem dæmi þá fluttu 200.000 Írar til Ameríku á einu ári. Fólk vann og vann til að geta borgað fargjaldið til Ameríku. Margir fóru þá leið að selja sig í skuldavinnudóm, það virkaði þannig að menn skrifuðu undir skjal hjá skipstjóranum sem lofaði því að koma viðkomandi til Ameríku, þegar þangað var svo komið þá seldu skipstjórarnir þetta skjal. Það gat tekið skuldavinnufólkið allt upp í 7 ár að vinna sig út úr þessu. Samt var þetta leið sem margir kusu að fara. 
Tengsl landafundanna og iðnbyltingarinnar við heimsvaldastefnuna. Tengslin eru margþætt, heimsvaldastefnan hefði aldrei litið dagsins ljós ef ekki hefði verið fyrir allar tækni- og framleiðsluframfarirnar.
