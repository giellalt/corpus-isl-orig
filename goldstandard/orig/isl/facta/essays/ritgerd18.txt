7. Stór ritgerð - A
Landafundirnir hófust á 15.öld þegar Kristófer Kólumbus sigldi til Nýja heimsins, Ameríku,og ítalskur landkönnuður komst fyrir suðurodda Afríku og farið var að verða mögulegt að geta siglt til Indlands. Einnig tókst Magellan að sigla hringinn í kringum hnöttinn. Á þessum tíma opnuðust nýjir heimar fyrir Evrópumönnum. Spánn var í forystu í landafundunum en aðrar þjóðir Evrópu komu fljótt á eftir, meðal annars Bretland. Í Ameríku stofnuðu Spánverjar og Bretar nýlendur og eignuðu sér stór landsvæði og ráku þar með indjána, frumbyggja Ameríku, á brott sífellt lengra vestur. Ástæðan fyrir nýlendunum var að á þessum tíma var kaupskaparstefna í hávegum höfð í Evrópu. Stefnan gekk útá að safna sem mestu fé í ríkishirslur, flytja mikið út af vörum, en vera með lítinn innflutning til að tryggja hagstæðan viðskiptajöfnuð. Þannig byrjuðu til dæmis Bretar á að ná hráefni frá nýlendum sínum og flytja til sín sem svo vann úr því fullunnar vörur og flutti á ný út til annarra landa. Vegna þessa var mikilvægt að ná arðbærum nýlendum sem voru ríkar af auðlindum jarðar og hófst því nýlendukapphlaup Evrópuríkjanna. Á þessum tíma var fólksfjöldi mikill í Evrópu og því fluttist fólk mikið búferlum til nýja heimsins og upp rann ný þjóð seinna meir, Ameríkanar. Svokölluð þríhyrningsverslun myndaðist á þessum tíma á milli Ameríku, Afríku og Evrópu. Frá Afríku voru helst fluttir þrælar til Ameríku og fékk Afríka byssur og alls kyns glingur ístaðinn. Evrópa fékk hráefni frá nýlendunum og flutti í staðinn fullunnar vörur og munaðarvörur til hinna landanna. Á 18.öld hófst svo iðnbyltingin í Englandi. Hún átti upptök sín vegna gífurlegra aukinnar eftirspurnar eftir vörum, bæði efnum og dúkum og matvörum. Einnig krafðist þjóðin betri samgangna því meiri hraði þurfti að vera á öllu. Mikil verslun varð í kjölfar landafundanna og kallaði þetta á nýja og breytta tíma. Einangrunin var liðin tíð. Tækninni fleygði fram og upp komu nýjar og nýjar uppgötvanir. Gufuaflið kom á sjónarsviðið og rafmagnið og alls kyns tæki til að auka framleiðslu á matvörum og vefnaði. England var á þessum tíma drottnarar heimsins og áttu stærstan hluta nýlendnanna í Norður-Ameríku og voru þeir því brautryðjendur iðnbyltingarinnar. Á 19.öld byrjaði svo heimsvaldastefnan. Hún fólst í því að ríki heimsins vildu ná sem mestum yfirráðum í heiminum sjálf og vera drottnarar heimsins með mestu völdin. Þetta gat aðeins orðið að veruleika með því að ná sem mestum yfirráðum í nýlendunum og tileinka sér nýjustu tækni í þróun og samfélagsháttum. Óhætt er að segja að völdin hafi heldur betur flakkað á milli þjóða, Endlands, Frakklands og Bandaríkjanna sem er í dag eitt valdamesta ríki heims.

