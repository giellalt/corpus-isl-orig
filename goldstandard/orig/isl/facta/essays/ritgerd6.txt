Hverjar eru framtíðarhorfur ungs menntafólks á nýrri öld?
Fleirra fólk er á leiðinni út á atvinnumarkaðinn með góða og mikla þekkingu á bak við sig. Ef maður ætlar að verða eitthvað í þjóðfélaginu þarf maður að vera menntaður í sinni atvinnugrein. Á nýrri öld mun ungt fólk þurfa að mennta sig mun meira og vera sérhæfðara en til dæmis foreldrar þeirra voru. Eftir að menntun varð svo aðgengileg fyrir alla, eins og á Íslandi, þá hefur fólk streymt í skólana og náð sér í einhverja menntun. Þetta kallar á aukna samkeppni milli fólks og allir þurfa að vera vel menntaðir og tilbúnir til að auka menntun við sig ef ekki á að detta úr lestinni.
Framtíðarhorfur á nýrri öld eru nokkuð góðar. Menntun er sífellt að aukast meðal almennings og ekki þekkist að fólk kunni hvorki að skrifa né lesa. Efling fræðslu eykst stigvaxandi og fleirri manns komast að í skólum víðsvegar um landið. Nám er ekki lengur bara tengt við lækna, presta eða lögmenn eins og á árum áður, heldur getur fólk lært það sem það vill og hefur áhuga á.
En hverjar eru virkilegar framtíðarhorfur ungs menntafólks á nýrri öld? Það er spurning sem aðeins tíminn getur gefið í ljós. En ef við gefum okkur svarið með því að rannsaka fortíðina? Hvernig þróaðist menntun til okkar tíma? Tökum dæmi. Fyrir svona hundrað árum var Reykjavík fiskibær. Bærinn var lítill en gat þó séð, að einhverju marki, fólkinu í landinu fyrir munaðarvörum sem voru þó af skornum skammti. Unga fólkið sletti dönsku, enda þótti það mjög fínt á þeim tíma, og nam skóla erlendis. Skólar á Íslandi þekktust nánast ekki og lærði fólk hjá lærðum mönnum víðsvegar um landið. Þannig fengu aðeins þeir ríku tækifæri á að mennta sig. Þegar byrjað var að efla menntun gátu fleirri numið bóklestur og eflt þekkingu sína. Hægt og bítandi var reynt að brúa bilið milli ríkra og fátækra og menntun varð almennari meðal fólks.  Fleirri vildu læra og ríkið byrjaði að byggja og reisa grunnskóla. Þetta orsakaði það að menntun varð fyrr partur af lífi einstaklingsins.
Meiri lærdómur kallar á meiri framfarir í þjóðfélaginu, því helsta forsenda framfara og þróunar er kunnátta. Ungt fólk, hvenær sem það hefur verið uppi, hefur alltaf verið að bæta á sig þekkingu. Það sem foreldrar okkar lærðu í skólabókum þegar þau voru tvítug, lærðum við eflaust fimmtán ára. Þannig eykst þekkingin, stig frá stigi. Börnin mín gætu kannski verið að leysa stúdentsprófið mitt í sæmræmduprófunum sínum. Hver veit? Í dag eru krakkar í leikskólum byrjaðir að læra lesa og skrifa. Þetta lærði ég til dæmis ekki fyrr en ég kom í grunnskóla. Þjóðfélagið er sífellt að krefjast meira af yngsta fólkinu.
Menntun er máttur og það sér unga fólkið í dag. Án menntunar verður mun erfiðara að fá sér vinnu sem nægir til að halda í sér lífinu. Menntun er að verða á sinn hátt forsenda lífs í þróuðum þjóðfélögum. Fólk með góða menntun er einnig að verða helsta eldsneyti þjóðfélaga því þjóðfélögin reiða sig á kunnáttu og hæfni þegna sinna. Menntað fólk fær vel borgað og getur lifað nokkuð vel. Þessi draumur um að lifa vel knýr fólk til lesturs og þekkingarleytar.
Þessi tæknivæddi heimur sem foreldrar okkar hafa byggt í kringum okkur hefur gefið okkur öllum svo mikil tækifæri. Við höfum lært á tæknina og eignað okkur hana. Tæknin hefur oftast verið nýtt til góðs og hafa framfarirnar ekki látið á sér standa. Heimurinn getur brauðfætt fleirra fólk og í framtíðinni ætti maðurinn að geta útrýmt öllu því volæði sem margir lifa við í dag. Horfurnar fram á veginn geta því ekki verið annað en bjartar.


