http://visir.is/djupid-faer-glimrandi-doma-/article/2012120919678
Kvikmyndin Djúpið í leikstjórn Baltasar Kormáks fær afbragðs dóma í erlendum fjölmiðlum. Baltasar er meðal annars sagður ná fram áhrifamiklum og raunhæfum senum úti á sjó sem minna á bestu verk leikstjóranna James Cameron og Wolfgang Petersen.

Djúpið var frumsýnd á kvikmyndahátíðinni í Toronto síðastliðið föstudagskvöld og fékk hún strax góð viðbrögð en eins og fréttastofa greindi frá á laugardag höfðu Bandaríkjamenn strax sýnt áhuga á að endurgera myndina. 

Handrit kvimyndarinnar$(typo,stem,0-1|kvikmyndarinnar) byggir á atburði sem varð árið 1984 en þá sökk skipið Hellisey austur af Heimaey. Fjórir af fimm skipverjum drukknuðu en einum þeirra, (Guðlaugur Friðþórsson)£(Guðlaugi Friðþórssyni), tókst að synda sex kílómetra og ná til lands. 

Sagan er átakamikil og segir í dómi Hollywood Reporter að senur í fyrrihluta myndarinnar sem gerast úti á sjó séu mjög áhrifamiklar og raunhæfar og minni á bestu verk James Cameron, leikstjóra Titanic og Avatar og Wolfgang Petersen, sem meðal annars leikstýrði the Perfect Storm og Das Boot. Gagnrýnandi Hollywood Reporter telur hins vegar myndina missa kraft í seinni hlutanum þar sem Guðlaugur eða Gulli, sem leikinn er af Ólafi Darra Ólafssyni, er kominn í land og þarf að takast á við afleiðingar þess að vera á lífi. Þá segir í dómnum að mynd- og hljóðvinnslu myndarinnar sé framúrskarandi og styðji vel við stórbrotna atburðarrásina¢(cmp,suff,gensg-genpl|atburðarásina).

New York Times segir í umfjöllun sinni um kvikmyndahátíðina í Toronto að tugir mynda á hátíðinni séu byggðar£byggðir á raunverulegum atburðum og er þar sérstaklega minnst á sögu Guðlaugs og talað um að ískaldur sjórinn, hvassir steinarnir og óendanlegt svartnætti vofi yfir manninum í sögu um tilveru hans og tómleika. 

Þá er myndin lofuð í hástert á heimasíðu Screen Daily en þar segir meðal annars að glæsilegt sjónarspil og draugaleg hljóð miskunnarlausrar náttúrunnar ásamt hrífandi söguþræði ætti að lokka til sín marga áhorfendur.

