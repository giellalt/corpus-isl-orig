http://visir.is/margret-lara-i-byrjunarlidi-islands/article/2012120918772
Margrét Lára Viðarsdóttir er í byrjunarliði Íslands sem mætir Noregi ytra í undankeppni EM 2013.

Alls eru tvær breytingar gerðar á liðinu sem vann Norður-Írland, 2-0, um helgina. Rakel Hönnudóttir leikur í stöðu hægri bakvarðar í stað Dóru Maríu Lárusdóttur.

Það má búast við því að íslenska liðið verði varnarsinnaðra en um síðustu helgi. Edda Garðarsdóttir og Katrín Ómarsdóttir verða varnartengiliðir og Sara Björk Gunnarsdóttir fyrir framan þær.

Margrét Lára spilar svo sem fremsti sóknarmaður en Elím$(typo,stem,m-n|Elín) Metta Jensen leysti þá stöðu um síðustu helgi.

Byrjunarliðið:

Markvörður:
Þóra B. Helgadóttir

Varnarmenn:
Rakel Hönnudóttir
Sif Atladóttir
Katrín Jónsdóttir
Hallbera Guðný Gísladóttir

Miðjumenn:
Katrín Ómarsdóttir
Edda Garðarsdóttir
Sara Björk Gunnarsdóttir

Sóknarmenn:
Fanndís Friðriksdóttir
Hólmfríður Magnúsdóttir
Margrét Lára Viðarsdóttir

